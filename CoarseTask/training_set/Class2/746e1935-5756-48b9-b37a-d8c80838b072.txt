DE GASPERI. Chiedo di parlare. PRESIDENTE. Ne ha facoltà. DE GASPERI. Sono d’accordo con la tendenza della proposta dell’onorevole Flor, ma non posso accettare la formula, perchè si potrebbe pensare che un atto della Camera dovesse estendere questa sola disposizione a tutte le provincie. In base alla legge di annesione il Governo è autorizzato a coordinare le disposizioni di legge per le provincie locali. Quindi sarebbe meglio dire: il Governo è invitato a estendere la legge alle nuove provincie . 