Il sottoscritto chiede d’interrogare il ministro del tesoro, per sapere se sia vera la notizia che si stia approntando uno schema di disegno di legge per la liquidazione delle pensioni agli ex-militari delle nuove provincie divenuti invalidi o ai loro superstiti e che da tali provvedimenti verrebbero esclusi i così detti «lavoratori militari» che in Austria erano però considerati facenti parte dell’esercito combattente. (L’interrogante chiede la risposta scritta ). De Gasperi 