Anch’egli ha più volte rilevato che il probl.[ema] del funzionam.[ento] del gruppo esiste e va risolto anche perché interessa il governo e il partito. Rileva che la prospettiva delle ammin.[istrative] fu da lui fatta al gruppo prima delle vacanze ed è stata ratificata da tutte le informazioni venute spec.[ialmente] dal nord. La fatalità è che le amministrative debbano assumere valore politico (basta pensare al discorso di Nenni di ieri) e non si può evitarlo data l’impostazione data dalla opposizione (Patto atlantico e situazione internazionale). Base e amici ci hanno imposto di fare subito le amministr.[ative] perciò non si è avuta scelta. Q.[ues]t.[a] pregiudiziale ha condizionato anche la soluz.[ione delle] dimissioni [dei] ministri [del] Psli. Oggi c’è solo da fare le ammin.[istrative]. Dopo dovremo discutere a fondo su tutte le questioni che sono state sollevate. Questione politica e ciò interessa il governo, partito e gruppo come ogni organizzazione. Qualunque sia la nostra cautela, non sfuggiamo al fatto che qualsiasi elemento impostiamo all’interno assume ripercussioni all’esterno. Si rifà alla impostazione di Nenni ieri (crisi Saragat originata dalla crisi interna della Dc) e alla speranza degli avversari che la crisi si verifichi a proposito del probl.[ema] internazionale. Tutto è impostato così. Vedi anche Togliatti. Per questo richiede se l’interv.[ento] di Nenni non dà ragione a quanto da lui detto in gruppo e al partito il 3 aprile che questa è la battaglia per vincere anche per le amministrative. Lo stesso Pc sente il disagio della impostazione esclusiv.[amente] in politica estera. Gruppo e governo dovranno rispondere entrambi a Nenni, che ha saltato la votazione sul riarmo, che proprio questa distrugge la sua tesi. Sottolinea l’importanza del voto che è fondamentale ai fini dell’efficienza verso le amministrative . Poiché quanto abbiamo detto qui verrà risaputo riassume che il senso della discussione è che egli può prendere atto dell’unanime consenso del gruppo sulla impostazione data alla soluzione delle dimissioni [del] Psli . 