Spiega. L’America ci ha rimproverato di non essere riusciti ad ottenere la maggioranza attraverso la revisione delle schede annullate. Ha spiegato le difficoltà della procedura. Ora con l’accordo governativo la situazione in Commissione è mutata e quello che si poteva fare in due anni può essere fatto in due mesi. Difficile sarà far riconoscere le risultanze favorevoli al quorum del 50,01% però potremo avere il vantaggio morale di far conoscere che il successo era stato sostanzialmente raggiunto. Ha fatto l’altro giorno quella dichiarazione – personale – per favorire il governo Scelba, però non vede come non si possa prevedere nuove elezioni sia pure nel tempo. Non si può escludere di per sé dal piano democratico i monarchici. Quando ha detto che si va da un estremo all’altro ha voluto dire che ci sono zone recuperabili: i socialisti di Nenni e i monarchici entro l’arco democratico. Nessuno vuole le elezioni, egli non ignora le ragioni contrarie però crede di capire che più in là si va e peggio è per noi. Inquadra la questione nella situazione internazionale. Si scusa qualora la Direzione abbia creduto di vedere nelle sue dichiarazioni un’anticipazione del giudizio collegiale. […] Non solo ammettiamo le correnti, ma non intervenendo permettiamo che si organizzino, diversamente avremo una federazione di correnti non più un partito. Tanto vale allora che invece di spendere tanto per un’organizzazione unitaria, lasciare che ognuno sostenga la propria. Analizza la lista che è sortita vincente dalle elezioni del CP di Milano domenica 14 . 