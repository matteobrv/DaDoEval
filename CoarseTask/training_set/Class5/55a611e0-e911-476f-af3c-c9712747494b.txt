L’onorevole De Gasperi fa la storia dello sforzo fatto dall’Italia nelle conferenze internazionali per salvare Trieste dopo che il modo in cui venne eseguita l’occupazione militare aveva compromesso tutta la questione della Venezia Giulia. A parte l’incomprensione delle Autorità militari, ha certo nuociuto anche il fatto che Tito aveva tentato la sua occupazione fino all’Isonzo nella speranza di trovare la solidarietà nel PCI. È da questo momento che si rivela la concezione politica internazionale diversa tra PCI e gli altri partiti nazionali. Efficace riesce l’oratore soprattutto quando descrive l’azione sviluppata per opera della diplomazia nelle conferenze della pace per dimostrare che si era dinnanzi a una nuova Italia oramai assicurata dal sistema democratico. Proseguendo il suo discorso, l’onorevole De Gasperi fa le seguenti dichiarazioni formali . 