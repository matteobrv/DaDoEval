[…] La costituzione della Comunità europea di Difesa segna l’inizio di una nuova era nella storia dell’Europa e nel mondo. Il ciclo delle guerre fratricide che sono state sempre per l’Europa vere guerre civili si chiude per dar luogo ad una collaborazione durevole tra i popoli. L’Italia è fiera di essersi battuta per questi principi e di essersi adoperata con grande tenacia e decisione per far superare gli infiniti ostacoli che si frapponevano alla realizzazione di questo ideale. L’Italia è ferma nel suo proposito di continuare su questa via e di tendere verso la costituzione dell’autorità politica supernazionale. Senza di questo ripeto, una semplice associazione di sforzi militari è opera sterile ove essa non conduca, ed a breve scadenza, alla Federazione dell’Europa libera. 