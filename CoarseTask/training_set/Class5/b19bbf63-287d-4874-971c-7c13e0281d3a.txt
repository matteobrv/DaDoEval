Mi reco a Parigi per la riunione del Consiglio atlantico, nel corso della quale saranno esaminati problemi militari e politici: problemi militari riferentesi alla messa a punto di quanto è stato fatto nel campo della cooperazione atlantica e per l’esame di ciò che occorre fare in futuro; problemi politici interessanti specialmente la necessità di una più intensa collaborazione fra i Paesi della Nato. 