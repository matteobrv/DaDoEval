Caro Facchinetti , ricorderai che in seguito alla tua lettera del 12 eravamo d’accordo di convocare il Comitato dei Ministri, che suggerivi dopo il rimpasto ministeriale [onde risolvere definitivamente alcuni problemi connessi all’applicazione del Trattato di pace] . Tuttavia informazioni ricevute in questi ultimissimi giorni e le considerazioni sottoposte stamane alla mia attenzione dal ministro degli Esteri mi spingono a dirti che conviene stralciare dal complesso di cui alla tua lettera la questione [della demolizione delle navi] e procedere senz’altro nella demolizione pattuita, in modo da evitare il sospetto che non si voglia tenere la parola data. Ti prego di prendere con urgenza i provvedimenti del caso. Cordialmente 