Le parole di Guerrieri lo hanno commosso e le accetta nello spirito fraterno. Non accetta il rimprovero di porre il gruppo di fronte al fatto compiuto. Questo è regime d’assemblea e rovescia i termini della democrazia. Il governo è comitato parlamentare che ha responsabilità propria. Ad un certo punto c’è la «fiducia». Esiste un rimedio a tutto questo: senso di responsabilità e conseguente disciplina (mancanza di discrezione sulle riunioni, scarsa presenza). In pratica ciò rende ancor più difficile quanto non è possibile per sistema. Chiede che il gruppo faccia l’esame di coscienza (cita ad esempio la votazione sugli statali di ieri, episodi che portano il gruppo allo sfaldamento). Il governo di fronte alla maggioranza è proprio sul banco degli accusati ogni volta? Ciascuno faccia la parte che gli tocca. Il gruppo molto spesso ha sostenuto il governo. – Sul sistema: non ci si lasci portare al regime d’assemblea! – Sulla pratica: il governo è disposto a collaborare ma non deve essere posto in difficoltà dai singoli membri del gruppo. La discussione su questi argomenti va fatta. La pol.[itica] estera impone maggior ragione di prudenza. Se il gruppo cesserà di essere un alveare – in modo che non si conosca tutto e sempre ciò che si dice – egli ogni giorno verrebbe al gruppo non per dovere di democrazia ma per fratellanza. Il documento base è venuto tre giorni fa: la situazione si evolve assai praticamente (il governo sarebbe lieto di sgravarsi di responsabilità appoggiandosi al Parlam.[ento] o alla Com.[missione] Esteri: ma ciò è contro alla Commissione). Circa l’armamento. L’America si è lasciata sorprendere dopo aver smobilitato. Nessuno ha parlato qui del Cominform. Nessun fatto diplomatico ma pure nessuna riforma per quanto radicale potrà distruggere il comunismo. Alla domanda che cosa succederà di fronte al P.[atto] atlantico? Come l’accoglierà la Russia. C’è garanzia in un qualsiasi patto della Russia. Quanto al Trattato di pace. La nostra rinunzia vuol dire la nostra volontà di pace. I trattati non si rivedono che con le guerre. Quindi noi in questa sede abbiamo abbandonato l’argomento. Noi non facciamo un patto contro lo «spirito rivoluzionario che avanza» ma lo facciamo contro le «aggressioni». Contesta a Gronchi che la separazione del mondo in due derivi da Potsdam anziché dal Cominform e dall’azione dei partiti comunisti. La critica di Gronchi riguarda l’evoluzione della politica estera del passato. [Non leggibile]. La possibilità è stata tentata ma non è stata accolta: bisogna che l’Europa sia unita. Iniziativa c’è stata da parte dell’Italia. Questo fatto tutta la stampa lo attribuisce come merito al nostro governo. Dobbiamo essere orgogliosi della bandiera assunta dall’Italia nella politica internazionale. Circa l’Unione europea: vari i piani e gli interessi. L’Italia arrivata per ultima cosa farà? Elettività. Realizz.[azioni] che più avranno base di concordia. Respinge tutti gli accenni fatti contro il min.[istro degli] Esteri. – Le questioni sono state poste e illustrate a tempo in America. – Contesta a Gronchi il giudizio circa la maggiore opportunità di Scelba alla Difesa. – Tutto quello che abbiamo – di armi – è dovuto all’America. – Gli dispiace il rimprovero che non si curi troppo la dignità nazionale. Ritiene che i progressi siano stati notevolissimi. (Applausi). In generale, si può dire che la politica del min.[istro degli] Esteri non sia stata attiva? C’è una tale diffidenza all’estero contro l’Italia che è assai difficile muoversi. Quindi le richieste di scioltezza e di duttilità dei rapporti vanno formulate prudentemente. La «sinistra» democristiana (sulla quale all’estero si specula) deve dire esattamente e per tempo – non quando c’è da prendere decisione – che cosa vuole. Il discorso di Gronchi è positivo pur con le critiche alla passata azione e manifesta l’urgenza di riforma di alcuni punti. Quanto ai p.[unti] del patto: – rispetto all’ONU – rispetto per tutti gli altri Stati; – rispetto allo hiatus : l’Italia ha le garanzie che ha tutto il resto d’Europa. La garanzia sta nell’intervento americano; – rispetto al non automatismo: bisogna essere prudenti per non dar luogo ad equivoci. Le considerazioni sul passato carattere retrospettivo. Deboli le raccomandazioni e le osservazioni. Quanto a Dossetti : ha comprensione della gravità della minaccia a est. Le caratteristiche particolari della Italia si ripetono anche in altri paesi. Giusta l’osservazione dei rapporti economici che debbono appoggiarsi anche all’Oriente. Tuttavia questi rapporti sono proprio nel genere del commercio. Contesta che ci sia stata a suo tempo la possibilità di garanzia unilaterale e difende l’opera degli strumenti diplomatici. Quanto al non automatismo esso è venuto dal Congresso americano. Un «automatismo» in Italia sarebbe stato incostituzionale , tanto più che è giustificato dall’interesse collettivo. Nel clima di solidarietà nuovo il cammino potrà ancora essere lungo. È soddisfatto delle espressioni avutesi sul gruppo. Difficoltà e perplessità ci sono. Però, dopo la discussione interna, diamo all’estero la sensazione che siamo convinti che si tratta di un p.[atto] di pace, di difesa, di assistenza. Se il p.[atto] si accoglie a qualsiasi titolo va sostenuto con tutta la forza. Pol.[itica] interna : sono fiamme da attraversare necessariamente. La questione è sempre quella. È stoltezza non vedere la grav.[ità] della situazione e non prendere le decisioni necessarie. Dobbiamo dare al paese la sicurezza di non essere isolati. 