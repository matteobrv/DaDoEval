Pace o guerra? I comunisti ingenerano la convinzione che la Dc e i suoi amici portano alla guerra. Bisogna su questo argomento poter dare notizie esatte. Per questo ha affrontato il viaggio in America. Rientrando ha avuto la impressione più sgradevole della monotonia della propaganda comunista: rendere meno probabile una guerra. Non c’è nessuno che creda che la soluzione del grosso problema antibolscevico possa essere risolto con una guerra. Ha cercato di ingenerare la convinzione della sincerità delle intenzioni per potere continuare il discorso e influire nel discorso. Non c’è una forza in America che spinga decisamente alla guerra. La Provvidenza ci ha illuminato quando abbiamo preso la decisione di partecipare al P.[atto] a.[tlantico]. Non si vuole arrivare ad una struttura di pace da parte della Russia. Non si vuole liquidare la guerra. Qui è il pericolo. Vedere se ci sono Stati che hanno dei diritti da riprendere nella vita internazionale e prima ancora in quella interna, in Germania, in Austria, nel TLT. Ha la convinzione che Trieste si è difesa entrando nel P.[atto] a.[tlantico] (la Grecia, la Turchia e la Jugoslavia sarebbero entrate ugualmente). Se neutri, chi avrebbe difeso Trieste, senza l’aiuto americano economico, che cosa avremmo potuto fare? Se anche neutri non saremmo stati travolti? E allora non è meglio essere da una parte? Non si può escludere la eventualità di una guerra! Mancano notizie dalla Russia. C’è però una preparazione in atto. Passeranno ancora un paio d’anni prima che l’Europa abbia un esercito. Verso il 1952 un certo rischio si potrà correre quando la forza alleata sarà prevalente. Quale è la forza morale che può sviare la guerra?: solo l’Europa cioè una coalizione stretta dei paesi europei. Trovare una coesione che non può essere data che dalla lealtà. Stare nel P.[atto] a.[tlantico] con lealtà. Come influire? La Dc deve uscire dalla sua capsula e far sentire il suo spirito direttivo. T. [ruman] riconosce nel nostro spirito religioso la forza di resistenza e di propulsione direttiva in Europa della Dc. Conforto spirituale dato dal giudizio degli uomini di Stato con i quali parla delle [questioni] più disparate. Non c’è nessuna compromissione di carattere offensivo. Certo Livorno è un passaggio. Ha l’opinione della democrazia americana – da una parte [fare veloce] per costringere il Congresso a votare le leggi. C’è ma la maggior parte non vedono l’ora di liberarsi dalle tasse che l’opprimono. I sacrifici che fate rimetteranno in piedi l’Europa la quale poi farà da sé e libererà l’America dai suoi pesi attuali. Trieste? Piccola parte nello schieramento atlantico. L’Italia alle porte del movimento europeo. Lavorare per lo Stato cristiano ma non al di là di un deserto ma in questo tempo e nella condizione [in] cui ci troviamo . 