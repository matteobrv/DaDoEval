Debbo subito rilevare che la prima visita ufficiale da me compiuta al Santo Padre quale presidente del Consiglio dei ministri, ha assunto un carattere di eccezionale valore. E ciò non soltanto per la paterna bontà che il Papa si è degnato di dimostrare, ma altresì per le significative espressioni con le quali ha voluto trarre dalla fausta ricorrenza ragioni di compiacimento e di fiducia nell’opera di «pace e di conciliazione» che i Patti Lateranensi hanno sancito e la Costituzione ha solennemente riconosciuto. Niun dubbio che la benevolenza e la comprensione del Pontefice, rinnovate stamane nella solennità dell’udienza ufficiale, varranno a confermare governo e popolo nel nobile proposito nel perseverare nella via dischiusa dalla storia e dalla vita dell’Italia. 