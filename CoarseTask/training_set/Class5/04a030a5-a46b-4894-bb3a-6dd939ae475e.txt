Nel richiedere a riunione Sei Ministri che venga riaffermato in principio intendimento Governi convocare «appena possibile» conferenza intergovernativa per esaminare progetto che verrà presentato da Assemblea ad hoc, abbiamo in mente quella conferenza di cui parla l’articolo 38 del Trattato CED. La conferenza stessa – che dovrà parallelamente studiare gli aspetti politici e quelli tecnici della futura Comunità – comprenderà evidentemente riunioni dei Ministri degli Esteri et riunioni dei loro sostituti, assistiti da tecnici. Pensiamo naturalmente che tale conferma debba essere preceduta da consultazioni per i normali canali diplomatici. Circa il secondo quesito si comunica che nelle conversazioni di Roma intenderemmo attenerci – per parte nostra – ai punti indicati nell’ordine del giorno (memorandum olandese, esame lavori dell’assemblea ad hoc, proposta dal Belgio, et procedura), che potrebbero permettere anche scambi idee su questioni generali relative alla Comunità politica, ove altri ne prendessero l’iniziativa. 