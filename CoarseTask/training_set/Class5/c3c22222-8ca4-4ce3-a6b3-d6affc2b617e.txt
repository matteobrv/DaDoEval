Caro Taviani, ho assunte le informazioni necessarie per maturare una convinzione. I°) È necessario che si faccia a Trieste una dimostrazione solenne unitaria contro le misure slavizzatrici della Zona B del Territorio, mettendo in mora il risultato delle elezioni amministrative. In questa occasione per infirmare il presumibile artificioso risultato, il Cln istriano o chi per esso di Trieste potrebbe lanciare l’idea del plebiscito, senza però impegnare Governo e partiti d’Italia. Susseguentemente verrebbe a rincalzo un discorso di Sforza a Gorizia (l’8, 9 o 10). Sarebbe certo preferibile un oratore centrale non investito di carica ufficiale; ma mi pare che se tale oratore efficace e attraente non si trova, lo possa fare, coi debiti riguardi anche il segretario del Partito. Parlane con Bartole ecc. Cordialmente 