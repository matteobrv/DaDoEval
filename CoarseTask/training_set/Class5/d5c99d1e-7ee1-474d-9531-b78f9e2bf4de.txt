Suo 26. Ritengo opportuno esporre riassunto nostra posizione circa relazioni CED-NATO scopo evitare che sorgano certi malintesi. 1)Progetto garanzia reciproca fra Paesi CED come esposto in art. a) documento lavoro Comitato giuridico Conferenza Parigi del 25 gennaio è stato da noi approvato in via di massima al pari degli altri ministri degli Esteri in seduta 27 gennaio. 2)Non possiamo invece interamente accettare art. b) della stessa proposta, concernente garanzie Paesi CED a favore Paesi Atlantici non membri CED, poiché non riteniamo formulazione proposta sufficientemente chiara quando sancisce reciprocità da parte Paesi Atlantici. Reputiamo necessario infatti anche richiamo ad art. 5 Patto Atlantico così che impegni reciproci siano esattamente identici, per evitare rischio che Paesi CED vengano a dare a Paesi NATO (non membri CED) garanzia più stretta ed automatica di quella che Paesi NATO stessi darebbero, in cambio. Per stesse ragioni non abbiamo accolto l’inciso «au sens de l’art. A ci-dessus» contenuto in art. B del progetto redatto a cura giuristi NATO. A nostro avviso tale posizione su questo punto dovrebbe corrispondere a quella tedesca come accennato in Sezione I lettera a) del documento tedesco di lavoro del 12 corrente alla Conferenza CED, nel quale appunto parlasi di «genau reziproken Bestimmung». 3)Per quanto concerne proposta tedesca contenuta citato documento 12 corrente sezione III lettera a), idea ci appare suscettibile in via generale di essere accolta in sede atlantica. Per poterne parlare a Lisbona con cognizione di causa occorrerebbe conoscere dettagliate proposte tedesche in argomento con particolare riguardo delimitazione casi in cui si dovrebbe prevedere riunione comune Consigli CED ed Atlantico, nonché con riguardo a conseguenze delle eventuali differenze di opinione in dette riunioni comuni. 4)Per quanto concerne coordinamento e collegamento fra organi NATO e organi CED di cui a sezione III lettera b) del citato documento tedesco, essi avverrebbero a livello tecnico e riguarderebbero materie singole: ci sembra che il principio sia in via di massima pacifico. Attuazione di esso potrebbe più utilmente essere oggetto di singoli accordi pratici fra organi NATO e Commissariato, dopo inizio funzionamento Comunità, man mano che singoli problemi dovranno essere risolti. 