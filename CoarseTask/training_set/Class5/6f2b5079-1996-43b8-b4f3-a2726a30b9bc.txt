Mi riferisco ai suoi telegrammi 705 e 706. Confermo le considerazioni già esposte nel telegramma 528. Il progetto francese non comporta mandato ma semplicemente proposta, ed in conseguenza ogni impegno iscritto nel Trattato sembra abbandonato dai sei Governi della CED ed affidato al Consiglio d’Europa. Non costituisce quindi un passo avanti verso la Comunità Politica Europea, ma temo che abbia effetti ritardatari. Se sua impostazione di fondo dovesse rimanere immutata, soprattutto per quanto riguarda tali due punti fondamentali, riterrei preferibile presentare il nostro progetto indipendentemente dai Francesi. Porterò con me il progetto italiano definitivo, integrato cioè con tutte le concessioni al Consiglio d’Europa che possiamo accettare. Faccia presente queste mie considerazioni a Schuman. 