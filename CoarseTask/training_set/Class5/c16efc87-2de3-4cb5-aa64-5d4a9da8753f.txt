Per dottor Marini 1. Presidente aveva già espresso desiderio poter incontrare Hoffman a Venezia ove scenderebbe anche Pella e sarebbe grato se desiderio potesse essere soddisfatto, nel qual caso si stabiliranno particolari d’accordo con ambasciata americana. Andreotti era informato. 2. Rispondere evasivamente Friedmann . Per quanto posso vedere indiscrezioni su ripartizione fondi derivano da United Press Parigi e non da fonti nostre. A mio parere basta dichiarazione Ufficio Stampa Presidenza constatando: 1)che a Venezia non si discusse attorno a cifre determinate 2)che risultati di commissione preparatoria Parigi sono provvisorie proposte e comunque segrete 3)che riduzioni sul progetto iniziale sono prevedibili perché ridotta venne già al Congresso la cifra complessiva e perché il piano Marshall non prevede una cessazione totale improvvisa nel 52 ma una riduzione graduale. 4)Importante è che Oece nella sua proposta definitiva e Eca nella sua finale approvazione ci riconoscano un contributo che corrisponda alle nostre esigenze d’investimenti e di politica sociale sia pure tenendo conto, come previsto, della bilancia dei pagamenti. La procedura è ancora in corso e sono quindi prematuri commenti conclusivi. Questo mi pare dovrebbe essere il contenuto del comunicato dell’Ufficio stampa della Presidenza. Mi rimetto comunque al Ministro Tremelloni per integrazioni o modificazioni ch’egli creda opportune. Contemporaneamente Ufficio stampa faccia saper giornali amici che riteniamo compromettente per i negoziati in corso insistere su cifre determinate. Per Ministro Fanfani . Dolente che per non spezzare orario abbiamo spezzato tuo magro riposo invio cordiali auguri. 