Riferisce sui recenti lavori del Consiglio atlantico. La questione del riarmo della Germania costituisce la causa di discordia. La Francia aderisce al riarmo della Germania solo nel quadro dell’esercito europeo. Il Consiglio atlantico si riunirà fra breve tempo e la Conferenza di Parigi per l’esercito europeo accelererà i suoi lavori. Riteniamo che non può esistere un esercito europeo senza una Autorità politica superiore, elettiva. Questo è il nucleo di una confederazione che si svilupperà con la pace. Vi è da sperare che non vi sarà la guerra. I comunisti sono più pericolosi in pace che durante la guerra. Non è probabile una guerra in primavera. Eden è dello stesso parere. Il riarmo della Germania sarà approvato in Francia. Bidault crede di sì, ma le difficoltà sussistono. La determinazione del nostro contributo nelle spese è stata rinviata. […] Invierà ai ministri una copia della relazione della Commissione per l’esercito europeo. Dichiara che forse andrà a Strasburgo. Riferisce quindi sulla inammissibile riluttanza dei ministri alla restituzione dei consiglieri di Stato al servizio di istituto . 