Cari amici, la pazienza è stata lunga e la sofferenza grande, ma la fede è stata superiore ancora a tutto; la fede soprattutto nell’entusiasmo di uomini come noi, che siamo pronti alla battaglia e alla lotta e alla vittoria, (applausi vivissimi), la fede nel popolo italiano da voi organizzato e dai voi condotto; la fede nel destino del nostro paese, che non potrà mai diventare un paese satellite. (Nuovi prolungati applausi). Oggi si distribuisce l’olivo: l’olivo è il simbolo della pace; pace a tutti coloro che, qualunque sia il loro pensiero, hanno soprattutto per meta il progresso della patria e l’amore dell’Italia (vivissimi prolungati applausi); la lotta senza tregua e senza paura contro tutti coloro che mettono in pericolo l’indipendenza della nazione e i destini del suo popolo. 