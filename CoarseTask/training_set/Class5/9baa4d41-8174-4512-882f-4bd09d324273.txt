Il Governo italiano, nella fiducia che ciò possa effettivamente valere ad ottenere ratifica francese e ad assicurare la rapida entrata in vigore degli accordi CED ed accordi contrattuali, dà il proprio benestare ai sei testi Protocolli aggiuntivi come sono stati concordati in Comitato interinale. Ella potrà fare tale comunicazione nella prossima riunione del Comitato direttivo e contemporaneamente ad accettazione tutti altri Governi. La S.V. vorrà prendere, nel fare tale dichiarazione, formale atto dello esplicito riconoscimento fatto tanto da parte francese, quanto da parte germanica, e Protocolli stessi intendono avere solo carattere interpretativo. Parlando con Bruce aggiunga che le resistenze che abbiamo sin dall’inizio mostrate e i dubbi che abbiamo avuto, rispondono proprio alla preoccupazione evitare che accordi CED si avviino su una china capace di svuotarli del loro sostanziale contenuto politico. Comunque attendiamo che il nostro atteggiamento valga a scoraggiare ogni eventuale richiesta in tal senso. Per l’una e per l’altra preoccupazione ci valgono di assicurazione anche le spiegazioni venuteci da parte USA. 