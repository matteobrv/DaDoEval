Signor Presidente, I miei più sentiti ringraziamenti per il saluto cordiale e amichevole che sono certo sarà apprezzato nel suo pieno valore da tutto il popolo italiano. L’Italia è ben consapevole del suo debito di gratitudine ed è orgogliosa di essere con il popolo degli Stati Uniti in questo comune sforzo di difendere i valori spirituali che sono il patrimonio comune della civiltà occidentale. È quindi un grande piacere per me rinnovarle, signor Presidente, in nome di tutti gli italiani, i sentimenti della più grande gratitudine per la generosa assistenza morale e materiale dataci. Mi permetta inoltre di esprimere la certezza che la collaborazione fra i nostri due paesi continuerà a svilupparsi nel comune interesse, per assicurare a tutte le nazioni libere un futuro di ordine, benessere, pace. Promuovere questo sviluppo è lo scopo della mia visita in questo paese: non ho dubbi che, con l’aiuto suo e dei suoi collaboratori questo scopo sarà raggiunto. È con quest’animo che alzo il calice e bevo alla sua salute, Sig. Presidente, a quella della sua famiglia e alla prosperità del popolo americano. 