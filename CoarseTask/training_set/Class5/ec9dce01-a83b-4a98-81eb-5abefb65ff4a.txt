Sono stupito che dopo il fallimento dei colloqui del Sig. Eden con Tito sul problema di Trieste, si continui senza sufficiente riguardo per i sentimenti e le richieste dell’opinione italiana. Mi permetta di qualificare tale modo di procedere come non molto amichevole. Sono obbligato per lealtà a dichiarare che la cooperazione militare di qualsiasi governo italiano con la Jugoslavia è fuori questione fino a che non sia raggiunta una ragionevole soluzione del problema di Trieste. Intanto temo che il viaggio progettato e i colloqui aumenteranno solo la tensione, renderanno la nostra situazione più difficile e ritarderanno e forse anche impediranno la ratifica della CED. […] Noi siamo per il coordinamento della difesa, ma la difesa è costituita non solo da mezzi militari. Bisogna raggiungere la cooperazione politica; per assicurare la cooperazione politica, occorre risolvere la questione di Trieste. 