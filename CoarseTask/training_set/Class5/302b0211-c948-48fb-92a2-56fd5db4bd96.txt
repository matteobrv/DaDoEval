Con considerazioni esposte dalla S.V. siamo d’accordo e pensiamo necessario che alla Conferenza CED i Protocolli siano presentati in blocco e non alla spicciolata. Altrimenti mancherebbe qualsiasi sguardo d’insieme e si correrebbe il rischio di una discussione ed approvazione non simultanea ma con successioni pericolose. Noi siamo disposti, come già telegrafato all’Ambasciata Parigi, a facilitare i francesi per il superamento delle loro difficoltà in tema CED ma oggi ci è evidentemente difficile ed anzi impossibile prendere una posizione circa i Protocolli aggiuntivi dei quali attualmente ignoriamo il reale ed effettivo contenuto. 