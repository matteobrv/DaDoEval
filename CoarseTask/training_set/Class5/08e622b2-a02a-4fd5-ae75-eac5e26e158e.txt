Prego comunicare alla Delegazione Italiana presso la CED seguente telegramma: Riferimento telegramma di codesta Delegazione n. 351.Vostra Signoria nella riunione del Comitato di Direzione potrà confermare che le proposte contenute nella nuova Nota britannica sono vedute con favore dal Governo italiano. Alla Dichiarazione unilaterale britannica appare in massima preferibile la forma dell’Accordo: nell’eventualità che tuttavia la maggioranza delle Delegazioni manifestino preferenza per la proposta contenuta nella Nota inglese in data 11 marzo, non sembra opportuno che Vostra Signoria assuma un atteggiamento rigido. 