Deve dire che esiste lo stato di crisi e lo sente, ma dipende dagli avvenimenti succedutisi dal caso di Trieste che ci ha assillati tutti. I direttivi hanno dato prova di grande senso di responsabilità davanti alla situazione, ed al governo. Crede che la questione di Trieste, che viene condotta pubblicamente, non è quella che possa richiedere uno sforzo unitario. A Scalfaro dice che capisce il suo stato d’animo però lui si duole che stamattina al gruppo 125 a favore della discussione e 12 contro: questo il gruppo di maggioranza! Mi sia lasciato terminare della questione di Trieste già esaurito ieri sera in Aula, anziché portarsi sul piano della discussione programmatica per la quale era stato convocato. Si augura che la questione di Trieste venga a progredire e con ciò a sgombrare il terreno politico per un esame approfondito e sereno delle nostre cose. Comprende l’atteggiamento di Gronchi e Piccioni. Due cose sulla linea della ragione ha detto Pella , degne di rilievo: non approfondire il solco fra gli alleati; lasciare un po’ di libertà di manovra al governo in confronto della Camera. […] Bisogna prima irrobustire il partito poi ingrossare una certa linea di convinzioni. [La Direzione passa quindi ad analizzare la questione della statizzazione delle industrie e la vertenza Pignone]. Si può concludere con l’esortare il governo a continuare negli sforzi per trovare una soluzione provvisoria in attesa di trovare una via d’uscita. In quanto alla discussione generale sul problema sarà fatta ma bisogna tener conto della situazione di fatto rappresentata dall’IRI. Cosa dobbiamo fare? La statizzazione delle industrie? Ma la riforma agraria si è proposta la riforma della piccola proprietà. Stiamo attenti perché non ci si dica che anziché andare verso una forma collettivizzata abbiamo spinto verso forme di vita arretrate (riforma agraria). Non è da ritenersi che si possa difendere situazioni improduttive. Se La Pira può municipalizzare la Pignone va bene, ma non parliamo di statizzazione. Se si tratta di assistenza molte sono le forme. Si può controllare l’industria per conoscere se sono o meno fondate le lamentele di mancato reddito ma non per una tendenza dirigista. La questione è grossa; se si deve affrontarla bisogna affrontarla in contraddittorio con gli industriali. Cosa possiamo fare stasera? Il governo interverrà per soluzioni temporanee. Però non possiamo avvallare le occupazioni delle fabbriche: fatto rivoluzionario e illegale. La questione verrà alla Camera in modo allarmante. (Moro informa che i fiorentini hanno presentato un’interrogazione). Occorre incaricare qualcuno che prenda contatti e promuova una riunione alla quale intervengano anche i sindacalisti e la parte opposta per una soluzione intermedia. [L’on. Scelba introduce quindi il dibattito sulla riforma della legge elettorale politica, durante il quale si propone di abrogare la vecchia legge «Modifiche al Testo unico delle leggi per l’elezione della Camera dei deputati, approvato con decreto presidenziale 5 febbraio 1948, n. 26», salvo discutere poi un nuovo progetto]. C’è una terza via: abrogazione e il cambiamento di quoziente o abrogazione con un progetto da proporre all’esame e alla discussione onde guadagnare tempo nei confronti della revisione in corso. Conclude: o noi riusciamo a far passare un sistema elettorale migliore per noi dell’attuale, diversamente dobbiamo mantenere l’attuale. 