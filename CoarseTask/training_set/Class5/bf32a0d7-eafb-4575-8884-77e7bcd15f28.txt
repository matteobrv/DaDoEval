Il 16 aprile p.v., come è noto, avranno luogo le elezioni alle cariche OECE. È da ritenere che Stikker intenda lasciare Presidenza organizzazione, mentre non appare che orientamento dei Paesi partecipanti possa essere favorevole a sua sostituzione con un olandese o altra personalità Benelux. In tale situazione, è opinione del Governo italiano che carica presidente – che si abbina a quella di conciliatore – dovrebbe essere assunta da un Paese fra i più importanti, che potesse tenerla con la necessaria autorità e responsabilità nelle attuali contingenze. Durante il prossimo anno, in effetti, dovranno essere affrontati importanti problemi, per la soddisfacente soluzione dei quali – nel comune interesse – occorrerà il maggior spirito di cooperazione e la concentrazione della buona volontà di tutti. Da parte italiana si ritiene che sarebbe desiderabile che la presidenza fosse assunta da Gran Bretagna. Pertanto, prego V.E. voler portare tale punto di vista italiano a conoscenza di codesto Governo, richiamandosi anche all’esposizione del nostro pensiero che ebbi occasione di fare nel corso della mia visita a Londra lo scorso anno, e di esprimere la nostra fiducia che la Gran Bretagna voglia accettare candidatura, che saremo lieti di appoggiare e sostenere, assumendoci eventualmente iniziativa presentazione. Sarà gradito se codesto Governo, appena possibile, ci farà conoscere la sua posizione al riguardo. 