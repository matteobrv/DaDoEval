Riferisce sulla riunione del Direttivo della Camera alla quale ha partecipato. Molto senso di responsabilità, cose molto serie dette con grande senso di misura e di ponderazione. La conclusione è quella da lui accennata a Milano : occorre stringersi intorno al governo e sostenerlo in questo difficile e grave momento. Tutti d’accordo perché la situazione non sfugga di mano e si mantenga nel quadro atlantico; evitare assolutamente un urto; e si è concluso di non precisare tutto; pazienza, utilizzare ogni elemento con prudenza senza porre condizioni o scadenze. Nessuno vuole [una] crisi governativa che farebbe il gioco degli avversari e aprirebbe un periodo di confusione. Il governo è stato assicurato e invitato a continuare il suo lavoro e a rimanere al suo posto. […] Osserva che il coordinamento stampa consiste nel coordinare e unificare i servizi e di coordinare e unificare le spese il che non ha nulla a che fare con l’attività stampa della SPES. Non crede che si possa fare una cosa sola con la SPES, che ha un compito eminentemente politico . [La Direzione affronta quindi il tema del tesseramento al partito per l’anno in corso]. Rileva il cenno ai «cattolici militanti». Cosa significa? Accenna alle elezioni nella sezione di Milano, domenica, era stata presentata una lista «cattolica»! [Angelo Salizzoni riferisce la notizia della costituzione a Bologna di una «Consulta dei partiti democratici», sollecitata in altre province; l’invito era stato rivolto anche alla Democrazia cristiana]. Osserva che se ci vogliono andare come persona, liberissimi, ma non come partito. D’altra parte se ci vorranno come partito lo chiederanno essi al centro. [Interviene quindi sulla relazione dell’on. Jervolino sui lavori svolti dall’Ufficio centrale Assistenza, creato nel 1949 «per seguire e orientare su raggio nazionale la grande assistenza»]. Abbiamo avuto la sensazione di un effettivo ed efficace senso di collaborazione, efficace e sostanzioso. […] Crede che un esame approfondito non si può fare che alla presenza dell’on. Scelba e dell’on. Fanfani: ex e attuale ministro degli Interni. [La Direzione centrale procede quindi ad analizzare il tema dell’organizzazione e delle responsabilità degli organi politici del partito]. Osserva che è curioso parlare di responsabilità singole. L’attività della Direzione è di diretta responsabilità del segretario e del v.[ice] segretario politico il quale risponde al C.[onsiglio] n.[azionale] di tutta l’attività della Direzione, per cui la responsabilità politica è sempre del segretario e vicesegretario del partito e le decisioni devono essere da loro firmate. (Si è d’accordo sulla proposta e sui criteri esposti da De Gasperi, i quali valgono per tutti gli uffici centrali). [Si propone successivamente che all’Ufficio centrale per i problemi del lavoro siano anche affidati «oltre ai problemi del lavoro e ai problemi della previdenza sociale, quelli degli enti di riforma»]. Accettiamo la formula collaborativa espressa da Tupini, salvo a vedere in seguito le difficoltà che potrebbero sorgere. (Si propone la nomina dell’on. Zaccagnini a capo dell’Ufficio del Lavoro al quale vengono attribuiti i problemi della previdenza sociale e gli enti di riforma. Si approva). [La Direzione centrale procede successivamente ad analizzare il tema del coordinamento della stampa di partito]. Esamina il problema. Osserva che il baricentro politico è spostato malgrado ogni sforzo nostro, al nord piuttosto che verso Roma. Non si può quindi trascurare la realtà. Ciò impone che si mantenga Il Popolo edizione di Milano. (Si apre una parentesi per citare e valutare la recente vertenza sindacale e la differenza di atteggiamento). Per la stampa periodica del partito bisogna vedere. (La nomina dell’on. Manzini a segretario della SPES è approvata). Propone la conferma di Dall’Oglio [all’Ufficio elettorale]. […] Cerca di chiarire i compiti dell’organizzazione e dell’[ufficio] elettorale. Non capisce come la vigilanza sulla rete capillare organizzata non passa (esecutore collaborato cosciente e consapevole) . 