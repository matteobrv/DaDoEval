Riferimento Suo telegramma 617. Approvo le dichiarazioni di V.E. a Schuman che coincidono sostanzialmente con quanto dirà a Van Zeeland nostro ambasciatore a Bruxelles (Telegramma ministeriale 6394/C ). In considerazione anche reazione Eden a comunicazioni fattegli da Schuman circa proposta franco-italiana per attribuzione Assemblea CECA mandato articolo 38 CED (Telegramma di V.E. 616 e Telegramma ministeriale 877) – e di tale reazione passo Van Zeeland potrebbe essere prima conseguenza – appare ancora più opportuno insistere sull’anticipata applicazione attraverso Assemblea CECA articolo stesso, sul quale esiste già accordo dei sei Governi e che da tempo è noto agli inglesi. Anche perché diverse nuove proposte, che darebbero origine a controproposte, potrebbero avere effetti dilatori e di fatto costituire indebolimento iniziativa. Decisione di anticipare applicazione articolo 38 ci sembra invece perfettamente intonata con spirito articolo stesso e non contrastante con finalità della proposta britannica, quale da noi interpretata sulla base delle ripetute dichiarazioni di Eden che essa non doveva intralciare il normale sviluppo della Comunità Europea. È stato telegrafato anche a Londra. 