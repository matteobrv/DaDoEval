Signor Presidente: anche la delegazione italiana ritiene che non vi sia ragione, almeno attualmente, di credere che sia intervenuto un cambiamento nelle finalità ultime dell’URSS che, al contrario, restano sempre le stesse. Il governo italiano ritiene che bisogna valutare con molta prudenza l’apparente voltafaccia sovietico. In effetti finora non abbiamo alcun elemento sicuro per giudicare e valutare i ritmi e le fasi del processo d’aggiustamento che il regime sovietico sta attraversando. Ma abbiamo ragione di credere che tutte le ipotesi formulate in tale materia siano di dubbia utilità nel senso che esse sono suscettibili di proiettare una luce forte sul vero stato attuale del mondo sovietico provocando per contro nel mondo occidentale dei sentimenti di euforia e rilassamento, il che probabilmente è uno degli obiettivi della manovra attuale del Cremlino. In definitiva, la sola ipotesi che i fatti più recenti ci autorizzano a emettere è la seguente: i dirigenti – e lo stesso Stalin se fosse ancora in vita sarebbe potuto giungere alle stesse conclusioni – non possono aver ignorato gli effetti negativi provocati durante l’ultimo periodo dalla politica estera dell’URSS, che fra l’altro ha condotto all’accelerazione dell’organizzazione difensiva del mondo libero nel suo doppio aspetto, atlantico e europeo. Di qui l’utilità per l’URSS di attenuare la guerra fredda e di ricorrere a mezzi più sottili e più in armonia con le sue necessità e le sue possibilità attuali. In effetti, la politica estera dell’URSS dagli inizi ha obbedito alla missione rivoluzionaria del bolscevismo-marxismo-leninismo che vede nella Russia lo Stato pilota di cui i partiti comunisti negli altri paesi, come ci ha insegnato Stalin, non sono che le brigate d’assalto. Ma la seconda è la volontà dell’URSS di consolidare le posizioni provvisoriamente acquisite a Yalta e Potsdam rendendole più definitive e dando allo stesso tempo slancio alle guerre coloniali al fine di restringere i mercati aperti al mondo libero e inasprendo in ogni modo le relazioni fra i paesi del mondo occidentale. Anche Stalin non ha mancato di dirci tutto ciò. Queste due tendenze a seconda si alternano o si sommano ma la tattica sottile e cangiante resta sempre subordinata a obiettivi più concreti. Intendo dire: la vera alternativa non riguarda la tattica ma la finalità. Del resto questo orientamento sovietico non rappresenta per il modo che un carattere marginale e causa sorrisi e gesti più che fatti e realtà. L’Unione Sovietica nel perseguire questa politica si è attualmente decisa a scegliere la tattica dell’appeasement poiché essa sembra la più adatta a indebolire l’unione e la cooperazione fra la Germania e la Francia. Ma nel caso le nostre divergenze avessero come conseguenza una diminuzione delle nostre misure difensive e il blocco dell’integrazione europea, la potenza militare russa garantirebbe a Mosca non solamente i suoi possedimenti attuali ma le permetterebbe inoltre di riprendere con rinnovato vigore la sua politica ideologica e cominformista nei paesi occidentali. È dunque nostro dovere primariamente accettare un dialogo di distensione nel caso in cui esso sia realmente possibile, inquadrandolo in proposte concrete che, come ha indicato il presidente Eisenhower, obblighino i russi o a fare delle concessioni o a scoprire il proprio gioco. Secondariamente, continuare nella nostra politica di difesa e di integrazione europea, poiché questo è il solo cammino che possa condurre a degli accordi e a delle soluzioni pacifiche. Tale politica è nel contempo, attraverso la costruzione di un’unità europea, il solo mezzo che possa arrestare la penetrazione bolscevica negli stati europei e che possa di riflesso permettere al mondo libero di resistere nelle terre d’oltremare. Signor Presidente, non voglio terminare queste mie alcune osservazioni senza attirare, a mia volta, l’attenzione dei miei colleghi su un aspetto che chiamerei psicologico della questione che stiamo discutendo. Voglio dire che mi sembra indispensabile che dalla presente sessione esca l’indicazione di una valutazione comune a noi tutti su questo tema, che possa dare alle opinioni pubbliche dei nostri paesi quegli elementi di chiarificazione che esse si attendono da noi. Sarei quindi favorevole alla redazione di una dichiarazione comune sulle linee della nostra discussione, sulle linee che ci hanno dato Eisenhower, Churchill e oggi Bidault che ha parlato molto chiaramente in favore dell’unità europea e di una cooperazione che potrebbe eventualmente essere inserita anche nel nostro comunicato finale. Nel nostro spirito, questa dichiarazione dovrebbe essere redatta in termini che siano alla portata di tutto il mondo e ispirata dai principi enunciati che ci sono comuni e che hanno preso la forma di una dichiarazione formale più solenne nell’illuminato discorso del presidente Eisenhower dello scorso 16 aprile. Grazie, signor Presidente. 