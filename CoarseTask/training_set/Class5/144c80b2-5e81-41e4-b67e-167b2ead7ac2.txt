È noto l’o.d.g. del Consiglio nazionale, tuttavia lo rilegge nelle sue linee generali . Ad esso si richiama per sottolineare che la sua prima parte era di accertare se c’era una possibilità di collaborazione con le forze dei partiti democratici. Riassume le sue prese di contatto così: nessuno respinge pregiudizialmente la coll.[aborazione] salvo a concordarne le modalità (programma, dicasteri). Alla domanda: oggi? O se non oggi, quando? Tutti e due i partiti [hanno risposto] nonora per ragioni di carattere interno (unificazione, consolidamento ecc.) spec.[ialmente] il Part.[ito] soc.[ial] democr.[atico] che è legato a un prossimo Congresso. Chiesto ai due segretari del P(siis), non hanno escluso che il Congresso venga anticipato verso l’autunno . Quindi la possibilità di collaborazione oggi non c’è. Così il Pli ha bisogno di un nuovo Congresso. In conclusione [se] in q.[ue]s.[to] momento non c’è possibilità di collaborazione è lecito ritenere che il problema si ripresenti o nel tardo autunno o dopo il secondo gruppo delle amministrative. In questi colloqui si è ribadito dai due partiti che lo schieram.[ento] generico politico (apparentamento) non è mutato . Quindi nelle questioni fondam.[entali] la n.[o]s.[tra] maggioranza può essere rafforzata da un alone di consenso abbastanza sicuro. Qui sottolinea che al Senato la Dc non ha la maggior.[anza] assoluta e questa considerazione vale per giustificare per il partito il tentativo, fondato sui motivi di interesse del paese, della collaborazione con tutti i partiti democratici. E vale altresì per pensare alle future elezioni. Stando così le cose – per quanto riguarda la prima parte del suo compito – nelle attuali circostanze è inutile pensare a una coalizione (attraverso la crisi), quando non sussiste la ragione di una crisi generale. Appare impossibile di differire quei cambiamenti consigliati dalla 1) necessità di uscire dalla provvisorietà di alcuni incarichi dopo le dimiss.[ioni del] Psli e 2) dalla necessità di avere un gov.[erno] effic.[iente] per l’ultimo scorcio e 3) di provare nuove energie nei sottosegretari. Riassume le indicazioni circa i cambiamenti: 1)togliere la provvisorietà di alcuni incarichi post dimiss.[ioni] Psli; 2)aumentare la funzionalità del governo adeguandolo ai nuovi compiti dell’ultimo scorcio; 3)possibilità di scoprire e consolidare nuove energie (sottosegretari). Crede che la campagna elett.[orale] amm.[inistrativa] e le discussioni avvenute dopo hanno già impresso la gravità della situazione di quest’ultimo periodo. Noi come partito abbiamo interesse di pensare la nostra attività in q.[ue]s.[to] ultimo periodo e di compiere i provvedim.[enti] che sono in corso. Questo periodo, che sarà gravissimo e pieno di responsabilità nella prova che dovranno dare gli organi democratici di fronte al pericolo totalitario, darà la riprova se la democrazia resisterà. Democrazia che è di fresca data e non ancora costituita nel costume e disgregata dalla minaccia dei due totalitarismi, dalla diffic.[oltà] del lavoro parlamentare e conseguente svalutazione. È ora di dire che è in mano nostra di decidere se questa democrazia vincerà. (Applausi). In questo c’è l’accordo. Ma deve esserci anche una grande consapevolezza. Fa appello alla mobilitazione di tutte le forze partito, governo e Parlamento e prega di considerare per sommi capi quello che oggi abbiamo sul tavolo [del] governo e [del] Parlamento. Alle Camere 298 dis.[egni di] legge [governativi] in discussione, di cui 173 [alla] Camera e 125 [al] Senato; per non parlare delle 575 proposte di legge di iniziativa parlamentare. I più rilevanti: – dinanzi al Parlamento: Regioni, Tribunale supremo militare, Delega norme economiche, Finanza locale, repressione attiv.[ità] fascista, referendum, Corte cost.[ituzionale], riforma [del] C.[odice] p.[enale] per quanto riguarda le norme antisabotaggio; – leggi pronte al Con.[siglio dei] ministri: idrocarburi, petroli, acceleram. [ento] pensioni, ratifiche convenzioni, provvid[enza] profughi, ospedali comunali, previd.[enza] di carattere sociale; – leggi di elaborazione al Con.[siglio dei] ministri: ordinam.[ento della] Presid.[enza del] Cons.[iglio], controllo Enti sovvenzionati dallo Stato, legge sindacale, ecc. Tutto questo è oggetto di provvedim.[enti] già maturati. Altri vi sono come propositi, da maturare. Provvedim.[enti] per ridurre la disoccupazione, esecuzione della riforma agraria. Come il governo ha disposto la priorità [degli] investim.[enti] e utilizzo delle materie prime così spetta ai gruppi parlamentari preoccuparsi di realizzare il migliore funzionam.[ento] dell’attività parlamentare e creare un ordine di priorità delle leggi da portare a maturazione d’accordo con i futuri ministri. Bisogna arrivare al calendario dei lavori. Quanto alla presente situazione continuiamo a contare sulla collaborazione del gruppo repubbl.[icano] e sull’appoggio dei partiti democratici. Questa è la sua relazione. Su questo chiede l’assenso di fiducia che renda possibile questa operazione la cui difficoltà è evidente perché d’ora innanzi assai spesso dovremo fare da noi concentrando disciplina e compattezza. Il governo è a vostra disposizione per tutti i consigli che i gruppi vorranno manifestare. Egli riconosce la gravità della situazione che richiede da tutti sforzo di collaborazione e adattamento, perché è in gioco la esistenza del regime parlam.[entare] e del forte partito cattolico. Se non saremo uniti non vinceremo certo. (Applausi). [Seguono gli interventi dei due capi gruppo e del presidente della Camera dei deputati]. Gronchi ha messo la vera alternativa: l’o.d.g. non entra nel merito del rimpasto, decide sopra una delle due dichiarazioni da prendere . Egli era stato incaricato dal Cons.[iglio] naz.[ionale] di accertare se era possibile oggi di continuare una magg.[ioranza] del 18 aprile. Se questa possibilità ci fosse ci sarebbe la strada della crisi. Gronchi ha detto che consultando più largamente è impossibile influire per una consultazione a più larga base. La strada da lui presa era la più opportuna: saggiare senza avere deliberazioni formali che se negative avrebbero ripercussioni gravissime. È impossibile che quando i due segretari del P(siis) dicono che sono legati dal Congresso che non si può fare prima dell’autunno si vadano a consultare i gruppi all’interno del partito. Oggi queste vie non sono aperte. Posta in termini di crisi quali sono nel Parlamento attuale altre possibilità? Non esistono. Il quesito dunque è se le possibilità aperte sono due o se ce ne è una terza di rinnovo totale di direttiva di gabinetto. Egli non è un uomo buono a tout-faire né può accettare qualsiasi direttiva. Almeno sulla questione pregiudiziale non c’è ancora molto da discutere. Si è discusso, in vista del Cons.[iglio] naz.[iona]le, quanto alla direttiva generale. Si è discusso in Cons.[iglio] naz.[ionale] davanti a lui la attuazione di questo programma. Egli non preclude la possibilità di discutere sulle modalità del rimpasto che i gruppi indicheranno o direttamente o attraverso i direttivi. A De Martino C.[armine] osserva che è il Parlam.[ento] che deve dare l’approvazione al mandato da lui assolto. Altrimenti si distrugge il parlamentarismo che è fondato sul mandato di fiducia. Il suo esame lo ha portato alla conclusione che ha detto e non vede le possibilità viste da Gronchi . L’o.d.g. dice fate il rimpasto perché non v’è altra soluzione. Egli ha espresso le sue linee per il rimpasto che sono veramente ampie. Se egli lo ritenesse utile per il partito certo si ritirerebbe ma crede di poter essere ancora utile, proprio per q.[ue]s.[ta] inquietudine generale diffusa. Se questa è la strada da scegliere approvate l’o.d.g. e nei gruppi mi direte quello che avrete da dire ed egli cercherà di trarre una sintesi dai desideri non sempre combacianti che poi voi affronterete o no alla Camera. (Applausi). [L’on. Gronchi replica che non sono stati ancora consultati i gruppi parlamentari e l’organo esecutivo del Ps(siis)]. Interrompendo precisa i colloqui col P(siis) e la loro portata. Per accettare Gronchi dovrebbe dire aspettiamo allora per tutto a novembre. [L’on. Gronchi interviene nuovamente per collegare il problema alle elezioni amministrative nel Mezzogiorno: «per questo dovremmo aprire la consultazione più larga possibile»; riferisce poi sulle riserve espresse dall’on. Saragat a mutare la propria linea politica, nel caso in cui si presentasse «una situazione di emergenza per la difesa della democrazia»]. Ricorda che per natura è sempre stato incline alla coalizione. La dichiarazione di Saragat si riferisce a singoli problemi contingenti. Riporta l’opinione prevalente nel P(siis). Le elezioni non possono avvenire che nel tardo autunno. Se loro nel frattempo muteranno atteggiamento si potrà vedere. Quindi o non fare nulla o altrimenti bisogna fare il rimpasto per rendere il governo più efficiente . 