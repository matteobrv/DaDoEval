Caro Signore, mi scuso del ritardo con cui rispondo alla sua cordiale lettera. La causa ne è stata il desiderio di attendere il più possibile nella speranza di poterle annunciare la mia partecipazione al Consiglio. Ora però riconosco di doverle una risposta e mi spiace dover rinunciare al viaggio progettato. Le esigenze di questo momento particolarmente carico per il numero e il peso dei soggetti trattati nei lavori parlamentari, così come gli impegni del conte Sforza all’estero, mi impediscono di assentarmi da Roma. Ne sono veramente rattristato perché avrei voluto essere presente a Bruxelles per associarmi al lavoro del Sig. Spaak e del Sig. Churchill . Le sarò grato se vorrà comunicare al Sig. Spaak il mio dispiacere per questa assenza forzata e la mia speranza che si presenti una nuova occasione per incontrarci. Accetti, caro Signore, i miei migliori auguri. 