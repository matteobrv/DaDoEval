Non ci sono elementi nuovi da dover considerare sul piano politico. Piuttosto guardiamo all’avvenire: Consiglio nazionale. Notizia confortante: approcci con i responsabili della stampa di corrente. Favorevole accoglienza alla richiesta di sospendere le pubblicazioni purché cessino tutti. Forze Sociali : è sì un giornale sindacale ma a carattere politico Dc. È probabile che anche i sindacalisti aderiscano. Colloquio con Pastore: non può durare l’attuale posizione. Molte volte entra nel nostro settore rivendicando però la maggiore autonomia nel proprio. Colloquio appena iniziato. È d’accordo di discutere con noi i postulati della Cisl per trovare una via unitaria di azione. La situazione non è cattiva per quanto riguarda la preparazione del C.[onsiglio] n.[azionale]. Si dice che siamo ricorsi allo sfogo della stampa perché il C.[onsiglio] n.[azionale] si riunisce tanto a distanza. Si chiede che nelle integrazioni della Direzione si tenga conto di tutte le correnti (non ci fu nell’ultimo C.[onsiglio] n.[azionale]) . Relazione politica: più generica possibile ma dettagliata (le crisi con aspetti diversi per ciascuna). Dobbiamo invitare i protagonisti delle crisi non membri del C.[onsiglio] n.[azionale], p.[er] e.[sempio], Pella? Sarebbe una novità. Le opinioni non sono concordi (Zaccagnini, Tupini, Dall’Oglio, Jervolino M., non parlare di Pella assente lui ma invitarlo subito qualora si voglia parlare del suo operato); Battistini (favorevole ad invitarlo); Spataro (la Direzione non può decidere, proporrà al C.[onsiglio] n.[azionale] di rivolgere l’invito); De Gasperi (rimettere ogni decisione all’andamento della discussione). In quanto a Togni , eventualmente, sarà chiamato in causa per un fatto concreto non come Pella su una politica generale di governo. Il caso Rapelli è stato deferito al C.[onsiglio] n.[azionale]. Decennale di attività della Dc (1944-1954) . Siamo in stato di ascesa. Se ne può approfittare per porre in risalto la nostra attività accusata di non avere combattuto sufficientemente il comunismo e di non aver fatto abbastanza per controllare la democrazia (forma apologetica più disinvolta). L’iniziativa serva a rialzare un po’ il tono del partito. Celebrazione del Congresso del 1944 a Napoli, inizio dell’attività pubblica e governativa della Dc. […]. Tutto ciò solleva l’ambiente e riveduto in prospettiva può formare argomento saliente per il Congresso nazionale per il quale occorre fissare, in sede di C.[onsiglio] n.[azionale], data e norme. [Dopo alcuni interventi, si conclude di proporre al Consiglio nazionale le date del 10 luglio o del 27, 28, 29 giugno 1954]. Programma del Consiglio nazionale: 1)relazione politica del segr.[erario] politico; Un partito politico non può costruire una politica cristiana se non su un fondo di moralità religiosa preparata. Cita una serie di pubblicazioni oscene. Non si può affrontare i problemi del Mezzogiorno in questa situazione morale! [Petrilli «solleva la questione del finanziamento del Pci attraverso la catena di società di importazioni e di esportazione»]. Le ultime informazioni dicono che solo una piccola parte dei mezzi dei quali dispone il Pci proviene da questa fonte. Questi problemi dovremo accentuarli in sede di C.[onsiglio] n.[azionale] con cosciente responsabilità nell’esaminare i nostri problemi finanziari e lo stato debitorio. Il problema non va sottaciuto ma esaminato. Se i suggerimenti di Scalfaro obbligano la nostra coscienza a soffermarsi maggiormente, in sede di Congresso nazionale, sui problemi morali, pensiamoci. Il quanto all’azione pratica – settore stampa – è dubitoso. La sua esperienza passata dimostra che il tentativo per disciplinare la stampa è naufragato per l’opposizione dei giornalisti e l’editoria. Un’azione simile va fatta con una certa forma, influendo sui direttori dei periodici e sugli editori soprattutto sul piano amministrativo. 