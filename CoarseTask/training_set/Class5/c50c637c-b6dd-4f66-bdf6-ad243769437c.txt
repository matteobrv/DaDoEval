Il presente telegramma risponde a n. 67 di V.E. Non abbiamo, per parte nostra, molta fiducia in una conferenza tra Governi se questa non sia preceduta e preparata da programmatici impegni previsti da art. 9 CED per assemblea dei rappresentanti Parlamenti. In tale Conferenza infatti riaffiorerebbero note remore e incertezze per cui idea federativa rischierebbe fare regressi invece che progressi, laddove Assemblea risulterà, per la sua stessa natura e composizione, mossa da più vigorosa spinta propulsiva della quale in definitiva dovranno tener conto anche i più reticenti Governi. Per tali motivi Governo italiano ha insistito su formula art. 9 CED e est, sempre per medesima ragione, preoccupato eventuale trasferimento del problema federativo su basi diverse che sono meno sicure anche se più appariscenti. V.E. est pregata esporre Adenauer detti concetti e ringraziarlo per cortese sua comunicazione nonché consigliarlo, nel caso egli intenda tener fermo suo proposito, a formularlo in maniera da riferirsi citato articolo CED ponendo in rilievo sua portata e forse avanzando proposta di costituire Assemblea che potrebbe accingersi esame questione anche prima ratifica trattato CED. 