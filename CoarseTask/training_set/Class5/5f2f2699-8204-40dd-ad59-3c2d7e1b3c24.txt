Apre la seduta alle 10 e mezzo e sul primo punto all’o.d.g.: comunicazioni, informa di essere scoraggiato per il contenimento della polemica interna del partito. Possiamo interpretare come assenso i nostri inviti a Battaglie d’oggi e a Il Centro che di fatto hanno cessato le pubblicazioni. Un nuovo invito a Le Forze Sociali non ha avuto ancora esito. La Base dopo un colloquio avuto con lui a Milano ha scritto una lettera con la quale spiega la particolare funzione del periodico. Gli è stato obiettato verbalmente che volendo hanno a disposizione Il Popolo Lombardo e La Discussione, per esporre le loro impostazioni e i loro punti di vista. Espone i motivi addotti dagli interlocutori i quali sono preoccupati di difendere il carattere sociale e la posizione antifascista del partito. In definitiva finiscono per aderire purché cessino tutte le pubblicazioni (si riferiscono specialmente a Forze Sociali, le quali avrebbero dichiarato di non poter sottomettersi all’invito del partito ed alla sua disciplina). Questa incertezza ci pone in condizioni di non poter far gran che verso «Politica sociale»! Altri gruppi hanno dichiarato che si difenderanno sullo stesso piano. Confessa di essere disarmato di fronte a queste evasioni. Rispetto alle durissime prove che ci attendono ritiene esiziali questi atteggiamenti e attività che ci pongono in imbarazzo di fronte agli avversari e ad ambienti a noi vicini. Mi dicono che sono l’uomo loro e poi non riesco ad avere nessuna concessione! Desidero conoscere il vostro pensiero perché ci siamo impegnanti a prendere una deliberazione in questa seduta. […] Vediamo ora come si può attuare la nostra deliberazione. Osserva che per essere obiettivi e giusti occorre chiamare tutti ad una stessa disciplina quelli che stampano e scrivono su periodici e coloro che si servono di agenzie giornalistiche e di organi di informazioni. Esaminiamo per ora il primo caso, quello dei periodici. [Dopo alcuni interventi, il segretario nazionale riprende la parola sul tema dell’interdizione delle armi nucleari]. La nostra dichiarazione non può avere carattere morale o teologico ma deve avere un carattere politico. Se dovessimo fare una dichiarazione di principio dovremmo risalire alla questione dell’inizio della guerra. Bisogna collocarsi nel momento e nello stato attuale per esprimersi da uomini politici. Non si tratta di princìpi ma di valutare la intensità di distruzione delle nuove armi in confronto di quelle passate. Illustra quindi una sua dichiarazione. […] Invitare per il pomeriggio i mandanti de La Base e Politica Sociale. […] Sì, ma desidero che collaborino con me dato che il mio prestigio non è stato capace di ottenere la soppressione, nell’ulteriore azione. (Si fanno i nomi di Moro e Ceschi). Però se qualcuno dei giornali non aderisce all’invito che si fa? Si agisce contro gli editori. […] Saranno sentiti uno alla volta i responsabili dei giornali. Chi collabora con me? [Sono proposti e approvati i nomi del senatore Ceschi e del prof. Santoro Passarelli, «elementi non compromessi con altre correnti». Si riprende poi a parlare del tema dell’interdizione delle armi nucleari]. Principio del minor danno. Difesa anti-nucleare molto avanzata. Cosa fare? Dove il limite della liceità per l’uso di questa arma? Espone il suo punto di vista dovendo pronunciarsi: siamo per l’interdizione nel quadro della riduzione generale degli armamenti . 