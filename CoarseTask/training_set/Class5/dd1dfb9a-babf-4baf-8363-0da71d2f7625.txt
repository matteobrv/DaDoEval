Non se ne esce se i signori non tirano fuori il denaro. Il denaro raccolto non deve essere ancora sperperato in giornali deficitari. Il partito non ha cespiti internazionali come i partiti di sinistra. La battaglia non dipende però solo dai mezzi, ma da una concezione, giusta e di larga visione. Oggi quel che è importante è il punto negativo dell’avversario. Lo sforzo è straordinariamente serio e deve mirare ad impedire una troppo forte elezione di rappresentanti dell’estrema sinistra. Non si può attingere per scopi elettorali alle forze stremate dello Stato. Gli aiuti debbono essere personali e dati «ad personam». Il partito spende troppo e non ha i mezzi che gli altri trovano per evidenti ragioni di proselitismo ambientale. Si dica pubblicamente ai soci come stanno le cose, perché essi si impegnino a dare. Occorre puntare alla propaganda capillare, la stampa è poco capita e seguita. Il denaro va impiegato meglio. Il necessario va fatto ma non si deve fare il passo troppo oltre la gamba. Nella politica ci sono posizioni obbligate; in campo finanziario c’è invece qualcosa da dire agli amici perché facciano. Il partito non lotta per sé ma per il paese . 