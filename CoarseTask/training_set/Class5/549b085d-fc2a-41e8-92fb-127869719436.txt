[…] Ha detto che anzitutto non è affatto in questione la neutralità dell’Italia nelle attuali circostanze. Per quanto concerne questo paese non c’è scelta fra est e ovest. Sono già nel gruppo occidentale, come è stato dimostrato chiaramente dalle elezioni e, per quanto riguarda questo governo, tutti i suoi elementi sono interamente dalla parte degli stati occidentali in punto di ideologia e di obiettivi comuni di indipendenza e libertà individuale. Il Sig. De Gasperi ha affermato che il problema per il governo qui è educare la popolazione alla necessità di impegnare il futuro con le potenze occidentali dato che comunisti e filocomunisti compiono grandi sforzi per combattere tale politica. Il governo ha già previsto la necessaria opera educativa e ha già iniziato a organizzare le necessarie operazioni di educazione e informazione. Il primo ministro ha dato la sua opinione personale secondo cui, in tali circostanze, la strada migliore per l’integrazione dell’Italia nel gruppo occidentale è l’organizzazione OECE di Parigi e che spera che penseremo a sviluppare e ampliare tale organizzazione da gruppo puramente economico a gruppo politico e difensivo. 