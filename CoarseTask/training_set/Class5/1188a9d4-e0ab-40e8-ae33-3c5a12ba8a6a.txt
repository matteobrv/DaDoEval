(Per Londra) Suoi 270 e 273. (Per Parigi) Per Lombardo. È stato telegrafato Italnato Londra quanto segue: (per tutti) Non ritenendo possibile esprimere parere definitivo circa problema relazioni NATO-CED, prima di esserci consultati con altri Governi della Conferenza CED, abbiamo proposto che argomento sia inserito ordine del giorno riunione Ministri Esteri Parigi 27 dicembre. In linea di massima comunque, condividiamo dichiarazioni già fatte costì sulla solidarietà di fatto che già esiste e sulla necessità mettere studio forme reciproca garanzia. Mi sembra tuttavia che questione inquadramento politico e militare CED in Comunità atlantica potrà essere definita più facilmente a cura organi competenti delle due Comunità man mano che problemi pratici sorgeranno: prematuro appare infatti esaminare la questione prima ancora che la costruzione politicoamministrativa CED sia stata definitivamente determinata. Circa argomento fatto valere da Sostituto francese contro possibilità partecipazione Germania a NATO rilevo che lo stesso argomento potrebbe essere addotto anche riguardo partecipazione Germania alla CED. Quindi esso non appare logico; né d’altra parte è opportuno insistere a causa riflessi politici interni che potrebbe suscitare nei confronti stessa CED. Eviti quindi per il momento toccare questione ammissione Germania NATO. 