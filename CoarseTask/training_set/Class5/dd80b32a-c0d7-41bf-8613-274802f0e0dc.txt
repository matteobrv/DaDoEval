Dà la comunicazione ufficiale delle dimissioni di Piccioni . Legge la lettera di dimissioni. Dimissioni motivate da condizioni di salute che non gli consentono di [ri]coprire oltre la carica di segretario politico. Sa di interpretare il pensiero di tutti nel dire il dispiacere comune per queste dimissioni, per quanto attese. Si sperava di differire di mese in mese. Ma Piccioni insiste. Non sa se ci siano oscure sue preoccupazioni sulle condizioni di salute. Penserebbe che si potrebbe concedergli un congruo periodo di vacanze per consentirgli di rimettersi. Riconosce che l’attività del segretario del partito è sfibrante; ma ritiene che egli esageri e che un periodo di riposo possa migliorare il suo attuale stato di nervosità, di tensione. Ha una presenza come personalità indiscussa, un tale valore che ritiene di insistere perché le dimissioni rimangano in sospeso. Tra un mese si vedrà. [Seguono alcuni interventi e la richiesta di Attilio Piccioni di provvedere, senza ulteriori indugi, alla sua sostituzione]. Riconosce che Piccioni ha bisogno di riposo e sarebbe una brutalità insistere. Occorre prendere atto della sua decisione e vedere come rimediare. È commosso ma anche preoccupato. Per utilizzare la forza [di] Piccioni, ritiene che oggi non bisogna insistere per non pregiudicarla in avvenire. Domanda alla Direzione cosa intende fare. [Segue una breve interruzione per permettere alla Direzione del partito di deliberare]. Ecco le conclusioni della Direzione: indire una nuova sessione del C.[onsiglio] n.[azionale], per domani con o.d.g.: elezioni . Trattandosi di ritiro del segretario a titolo personale per ragioni di salute, non ritiene di dover rassegnare subito le dimissioni collettive, ma di rimettere i mandati a disposizione del C.[onsiglio] n.[azionale] non appena domani sarà eletto il nuovo segretario. Circa la procedura per la nomina ritiene di dover mettere subito in funzione una Commissione incaricata di accertare pregiudizialmente quel candidato sul quale possa convergere una adesione quasi unanime. 