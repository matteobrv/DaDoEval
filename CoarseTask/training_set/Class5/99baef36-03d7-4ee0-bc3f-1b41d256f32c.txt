Era inteso che appena il presidente della Repubblica avesse concluso le consultazioni con la designazione dell’incaricato , io avrei preso qualche giorno di riposo. Ne ho bisogno, perché dall’inizio della campagna elettorale in qua non ho avuto né sosta né tregua. Non ho accettato di riprendere in mano la soluzione della crisi, perché credo che il vicepresidente Piccioni sia più adatto di me a superare le nuove complicazioni. Egli sa di poter contare su tutta la mia affettuosa solidarietà. Confido e mi auguro che tutti gli amici politici e gli uomini di buona volontà agevolino il suo compito. Esso esige un alto senso di disciplina morale e una chiara visione dei supremi interessi del paese. Conto di rimanere a Sella per qualche giorno in assoluto riposo. Ho portato con me le egogle e le bucoliche di Virgilio. Leggete la Bibbia nel libro dei Proverbi: al versetto 14-125 vi è scritto: non deviare né verso sinistra, né verso destra. 