Signor Ambasciatore, come sa V.E., gli impegni dello scorso mese di agosto furono di tale natura da impedirmi di ricevere personalmente, secondo il mio desiderio, una rappresentanza della comitiva della Bund Deutscher Jugend, in occasione del suo viaggio in Italia. Ma ho apprezzato moltissimo l’album che i giovani hanno voluto dedicarmi, con la documentazione dell’attività da essi svolta a favore delle libertà democratiche. Rivolgo ora una viva preghiera all’E.V. perché voglia rendersi cortese interprete dei miei ringraziamenti presso la Lega della Gioventù Tedesca. Mi è gradito di poterLe rinnovare, Signor Ambasciatore, i sensi della mia alta stima. 