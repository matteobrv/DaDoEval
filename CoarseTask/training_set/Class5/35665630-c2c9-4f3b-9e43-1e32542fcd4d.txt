Ringrazio tue comunicazioni. Circa Trieste, a parte dichiarazioni di principio e prospettive di soluzione ti prego d’insistere con molta fermezza su alcuni provvedimenti immediati che alleati con pressione su Tito e istruzioni comandi Trieste possono ottenere e precisamente: 1)Ripristino della libertà di traffico per le persone e le cose fra la Zona B e Trieste e ciò per evidenti motivi di carattere economico, sociale e psicologico. Il TLT è giuridicamente una unica entità territoriale seppure soggetta a due differenti amministrazioni fiduciarie. 2)Assicurare la libertà di culto lasciando alle autorità ecclesiastiche competenti a provvedere, a loro criterio, ai mezzi occorrenti (invio e sostituzione di sacerdoti in Zona A) all’esercizio del loro ministero. 3)Ottenere che siano date istruzioni ai rappresentanti britannici nel GMA di adoperarsi perché l’azione del detto Governo si ispiri alla dichiarazione tripartita riconoscendo e tutelando le buone ragioni dell’Italia in rapporto a tutti quei problemi di carattere politico e amministrativo la cui soluzione è di sua competenza. 