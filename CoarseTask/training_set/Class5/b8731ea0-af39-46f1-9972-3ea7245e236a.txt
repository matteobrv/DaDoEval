Gli italiani […] hanno in grande stima i loro amici americani; perché noi ammiriamo il loro amore per la libertà, il loro amore per il lavoro e la loro dirittura. Sono anche felice di visitare Detroit all’inizio del mio viaggio ufficiale negli Stati Uniti perché noi, di solito, associamo il nome di Detroit all’industria americana cioè ai due elementi fondamentali della importantissima funzione dell’America nella organizzazione della sicurezza atlantica. E sarò lietissimo di incontrarmi fra qualche giorno a Washington con il presidente Truman, al quale è assicurato un grande posto nella storia contemporanea per la sua veduta politica, che non ha precedenti nella storia, diretta a salvare la democrazia nel mondo attraverso la ripresa economica e l’organizzazione della sicurezza collettiva. 