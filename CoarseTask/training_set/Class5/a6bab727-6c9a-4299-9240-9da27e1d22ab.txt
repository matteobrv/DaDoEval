Instrada la discussione rilevando che la relazione Gonella si compone di 2 parti: 1) introspettiva e 2) prospettiva per il futuro, quindi programma di quella soluzione che verrà prescelta. Rivolgere la nostra attenzione su ciò che deve essere fatto nei prossimi giorni. Far proposte che abbiano probabilità di attuazione con criteri risolutivi. [Si discute quindi la «mozione d’ordine» presentata dall’on. Gronchi che per «evitare inutili divagazioni propone che questa sessione dedichi la sua attenzione al solo problema del governo»]. Siccome è chiaro che lo statuto presume una prossima sessione dopo la crisi, è in quella sede che verranno esauriti i problemi non centrati in questo. Questo non respinge la proposta Gronchi, ma la soddisfa anche nel senso che l’attuale discussione si restringe al problema del governo. Per questo è stato convocato il presente C.[onsiglio] n.[azionale]. Il tema è questo: come pensate di formare il governo, con che programma e con quali indirizzi. Bisogna però non disperdersi su altri temi pure importanti ma non attuali. [Dopo alcuni interventi e una breve interruzione di De Gasperi, procede l’esame della situazione politica]. Interrompe ancora per dire che aveva chiesto che la Commissione si pronunciasse in un modo o nell’altro. A questo proposito si ha il dovere di dire che un partito che non sa risolvere il diritto dello sciopero in un senso o nell’altro ne pagherà le conseguenze. È inutile che si dica di essere energici se poi si dilazionano e si rinviano problemi come questi. (Si accendono colloqui fra l’oratore e Piccioni, Tosato, Ravaioli). […] La maggior parte degli oratori nel giudicare le elezioni non ha tenuto conto delle interferenze internazionali e del momento internazionale nel quale si sono svolte. Non si tratta dello spostamento a sinistra di voti sindacali, ma di ceti piccolo borghesi. Come si fa a non dar peso alle dichiarazioni di Churchill e alla politica distensiva della Russia? Nenni si è avvalso della dichiarazione di Churchill e l’ha abilmente sfruttata. Poi, dopo si sono fatti investimenti e spese in grande misura, [ma] non si è avuto il risultato logico che ci si poteva attendere. Le riforma danno effetto a grande distanza. Come vecchio discepolo di Toniolo afferma che il nostro programma ci porta alla soluzione dei problemi sociali, ma senza credere che ciò sia immediatamente producente sul piano elettorale. Manca la razionalità nell’elettorato il quale in genere si lascia guidare dal sentimento o da [omissis]. Il nostro governo è stato innovatore e riformatore. Ma la riforma agraria porta benefici da una parte e danni dall’altra. Con questo non desistere, ma non avremo immediati risultati. Credete che se avessimo dato di più agli statali facendo oscillare la bilancia della moneta avremmo avuo risultati maggiori? Nel Sud ha agito il sentimento monarchico. È una realtà. L’incoronazione di Elisabetta ha fatto rinascere il sentimento monarchico anche in altri paesi. Noi abbiamo un sentimento religioso, ma gli altri cosa oppongono ad un sentimento di questo genere? Temo che salti fuori il problema dei governi anche a questo proposito. Non giudichiamo le cose soltanto da un programma che verrà suggerito. Occorre anche una forza suggestiva: salvare l’Italia dal comunismo! In queste forze c’è una parte egoistica, quella di coloro che vogliono conservare. Non vogliamo perdere la libertà! Come si garantisce? Tutte le altre questioni vanno in sottordine. Dite: più energia! In via amministrativa accetto il consiglio, ma in via legislativa. Il prossimo governo sarà un governo di amministrazione e svolgerà anche una politica sociale, ma sul piano legislativo non sarà possibile far passare la legge sindacale e la polivalente . La legge sindacale era una legge di salvezza della democrazia. Era un tentativo necessario. Giustifica la legge elettorale. 