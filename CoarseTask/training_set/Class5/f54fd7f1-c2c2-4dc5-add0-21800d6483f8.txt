Ringrazia come presidente del C.[onsiglio] n.[azionale] Taviani e i suoi collaboratori per il lavoro fatto nel campo organizzativo. Noi abbiamo spesso perso il tempo a fare una politica «pura», con una visione molto manchevole di quello che è l’attività politica odierna: che è politica di massa, di carattere quasi prebellico. Su questo abbiamo da imparare dai comunisti. Il problema è questo: la Celere ha ristabilito l’ordine ma in realtà il partito di maggioranza non ha dato alcuna opera a ciò. Non è organizzato in modo da svolgere una proficua attività. Cita ad es. i [omissis] per l’invasione delle terre. Il nostro peso nel paese dipende dalla nostra capacità organizzativa. Ha paura che la nuova Direzione manchi di capacità organizzative. Non è vero che abbiamo [omissis] di destra e di sinistra, quando abbiamo di dentro la massa dei comunisti? Una Direzione, veramente vera, deve avere almeno 3-4 organizzatori duci, che facciano lavoro di massa e di movimento. La «durezza» non sta, amico Dossetti, nelle impostazioni tecniche ma nell’azione pratica di rottura del fronte comunista. La forza del partito è nell’organizzazione: e solo là . Esorta a non dimenticare, nel momento della elezione della nuova Direzione, [la] necessità assoluta a un lavoro di massa ; c’è in lui un aumento di indifferenza per le riunioni, per certa artificiosità di [omissis] creata da poche centinaia di persone; la grande massa è la fonte che lavora, che si interessa solo dei problemi concreti. Certe [omissis] perdono spesso troppe volte nel giocare a palla con le idee; mancano di concretezza e rischiano di [omissis]. Deve riconoscere tuttavia che questo C.[onsiglio] n.[azionale] ha fatto un grande sforzo di concretezza . Ritiene che sia stato bene che ins.[igni] giornali non abbiano pubblicato una nostra cronaca ufficiale dei lavori. Si è così evitato una atmosfera viziata e di insincerità. È meglio che veda la conclusione e si augura che essa sia tranquilla per tutti. Polemizza un po’ coi dossettiani : sembrava si fosse alla vigilia dell’avvicinamento, quando è uscito fuori l’articolo di La Pira e il «diario» di Dossetti, che ha creato un costume pericoloso. Così non si può più parlare a quattro occhi, per non correre il rischio di essere poi diffamati. Meglio l’amico Piccioni che ha detto di aver cambiato idea. Anche a lui Dc pare che convenga tentare di nuovo una collaborazione coi presidenti per il bene del partito. Così abbiamo calato la lancia, ma con la pregiudiziale necessaria che si mantenga l’art. 90 dello Statuto. Sforza perché si è impazientito con La Pira. Dopo 3 mesi di fatiche per i problemi del lavoro, dopo un’aspra lotta che ha imposto un programma di organizzazione decennale, è rimasto male che il partito non si sia scaldato per questa cosa. È un governo della Dc che presenta un simile programma. C’è stato un nostro senatore che ha detto: – 1.000 miliardi, piccolezze!, ci vogliono 3.000 miliardi –; e pensare che De Gasperi ha tanto faticato per convincere i suoi finanzieri a trovare i 1.000 miliardi. La verità è che certa gente non ha visto bene il piano poliennale perché c’era dentro la riforma agraria; cioè un problema sociale, che tocca tanti interessi. Come si fa ad [omissis] politicamente, quando succedono queste cose? Tra queste cose quello che ci ha ferito è stato l’articolo di La Pira. Può essere che abbia anche ragione; ma non poteva accettare la frase che investiva la politica economica come inadeguata a tutte le situazioni: economica, sociale, interna ed internazionale. Sentirsi trattare da stolti e stamparlo, fa rivoltare perché vuol dire antilimitazione, vuol dire negazione di tutto quello che si è fatto, specie in politica interna. Dice di aver avuto formalmente tanto a scattare, ma in sostanza ha ragione, perché La Pira porta aiuti al piano sovvertitore della Cisl. La Pira ha [omissis]; ma appunto perciò ha sentito più forte il dolore di un anno perduto. Ma siamo proprio nei fatti che non sappiamo che dir male di quel che facciamo. Ravaioli ha detto in Politica sociale: «ora incomincia la critica e bisogna rifare tutto daccapo». Come volete che con questo «eccessivo» si possa andare avanti? Appellare di continuo alla democrazia [confonde] il pubblico e lo mette in dubbio nella nostra volontà e capacità di far bene nel governo. Il pubblico non capisce come si possa discutere nell’entità di un ambiente dal punto di vista di sinistra e di destra. Non era sua intenzione offendere La Pira; ma rivendica il suo diritto di difendere quello che ha fatto proprio per avvicinarsi alla soluzione dei problemi cui La Pira mira. Dossetti ha, da parte sua, fatto un giuoco di abilità per ribattere il solito chiodo del partito autonomo dal governo. Dossetti è maestro nel genere dello sciopero a singhiozzo [utilizzato per] fare il processo al governo. Quando Dossetti parla «di [omissis] reale del partito nel governo». Questa tesi annuncia un convegno che egli De Gasperi non accetta, perché ci vede la pretesa di chiamare i ministri a rendere conto della loro opera alla Direzione. La responsabilità dell’azione deve essere lasciata collegialmente al ministero, soprattutto andare adagio nel [omissis] questa parola non permette un incontro, anche se del resto questo incontro si possa trovare. Stampa «autonoma» contro chi, contro il governo, che è poi comitato di maggioranza? Contro il governo che è [omissis] stampa? Volete costringerlo a istruire il Minculpop? Volete metterlo ad elemosinare i comuni interessati dai giornali d’informazione? Dossetti se pure al governo, parlerebbe altrimenti. Per questo il richiamo alla «stampa» voleva dire: governo e non Direzione. Purtroppo le circostanze finali dell’ultima crisi non hanno permesso questo ingresso di Dossetti nel ministero: soprattutto non è avvenuto perché Dossetti non ha creduto di accettare un centro di [omissis] dei ministeri, in mano allo stesso Dossetti; questi voleva una [omissis] con Pella che non era accettabile. Di qui la soluzione combinata Pella-Campilli, alla quale quest’ultimo ha dato un contributo di cui lo ringrazia. Fare un governo coi giornalisti fuori della grata è una cosa improba. Egli, D.[o]S.[setti] ha la tendenza all’ottimismo, per quanto riguarda gli umori; ma quando si è trovato di fronte a pretese gravi di riconoscimento di un gruppo nel governo, ha avuto paura. Questa paura – forse eccessiva – aveva fine ieri anche per una innovazione dei dossettiani in Direzione. Oggi abbandona questa paura, perché ha raggiunto la sensazione che l’unità del partito è cosa indiscussa. Se un certo momento si è rassegnato a far base della forza vitale di Fanfani nel governo, ha fatto uno strappo alla sua [omissis] proprio per questa sera faceva che ora vuole eccessiva. Vedrà Dossetti se sarà ripescato in Direzione cosa vuol dire andare d’accordo col governo; vedrà qualora dovessi pescarlo nel governo cosa vuol dire andare d’accordo con il partito. Di fronte al «tutto o niente» dei dossettiani ha sentito l’angoscia di creare una divisione del partito. Spera oggi che questa sua ansia sia stata infuriata; ma addita al C.[onsiglio] n.[azionale] l’esperienza di quello che è avvenuto perché non si ricreino le condizioni per suscitare altre crisi pericolose nel governo e nel partito. Ha fatto la crisi del governo, invece del rimpasto, perché l’ha voluta il C.[onsiglio] n.[azionale] e i gruppi parlamentari. Avrebbe potuto anche «cedere la mano» ad altri; ma quando ha visto Togliatti attaccarlo personalmente, si è detto che non doveva fare il suo giuoco. Siamo stati vicini ad un grosso pericolo. È pericoloso suscitare delle crisi in un paese che dimentica facilmente. Aveva ragione lui, D.[e] G.[asperi], a non veder bene un o.d.g. che apriva la crisi, egli sentiva il pericolo che ne derivava. Non bisogna arrivare alla conclusione che risolvendo il problema sociale, tutto si risolva; bisogna snellire anche questo problema nello sviluppo della situazione internazionale, determinata dall’imperialismo comunista. Ringrazia i nostri sindacalisti della loro opera, anche se talvolta sono più «duri» di Dossetti; è con il loro aiuto che si potrà svuotare il pericolo comunista nel piano sociale. Non gli va la frase della «saldatura» fra generazioni citata da Dossetti. Se c’è stata una «resistenza» dei giovani, c’è pure stata una «resistenza» ventennale dei vecchi. I giovani non hanno che a riprendere coi vecchi i valori di questa resistenza per la libertà e la democrazia. Giovani e vecchi d.c. «onde di uno stesso mare», ma differenze di stimoli e di educazione inevitabili. Si tratta di comporli in una risultante di efficienza pratica. I vecchi hanno bisogno della competenza economicista dei giovani; ma i giovani hanno bisogno del pensiero, autenticamente liberale dei vecchi. Ad ogni modo, non chiudere gli occhi per imparare da tutti, in casa nostra e da fuori di casa nostra. Ma essere realisti, porsi dinanzi al problema concreto: come soddisfare i due poli della coscienza umana, libertà e giustizia, dinanzi ai provvedimenti dell’economia e della finanza. Così dinanzi al problema concreto mi sono posto, chiamando insieme Pella e Campilli ed invitandoli a trovare, come hanno trovato, il punto di fusione delle loro idee, di fusione e di convergenza. Questo punto di fusione risulta dalla mia esposizione programmatica del nuovo governo. Si augura che i componenti, Fanfani, ci aiutino a trovare nuove possibilità; ma prima di lanciare le loro ricette, le esaminino con altri e le presentino come integrazione di quello che il governo ha fatto. Domanda scusa di essere stato lungo, le concezioni economistiche debbono essere considerate nella realtà politica attuale, dominata dal sabotaggio comunista. Tutti un partito solo, con varie idee subordinate e con varie funzioni: ma uniti e compatti. Se appariremo divisi, incoraggeremo coloro che delle nostre divisioni vogliono approfittare. Lavoriamo insieme e non lasciamo consumare il nostro patrimonio di fede e di libertà. Per questo vogliamo combattere e vincere ancora. Visto il mutuo consenso sul nome di Gonella propone che si passi alla votazione dei nomi del segretario politico e del segretario amministrativo . Si consideri questa eventualità , attraverso la votazione della Direzione. 