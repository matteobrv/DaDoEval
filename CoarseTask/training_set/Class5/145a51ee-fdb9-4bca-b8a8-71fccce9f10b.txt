Non si può aspettare questo autunno! Bisogna dire: è un’utilità il Patto balcanico , è un’utilità la CED? Se lo sono occorre affrontare la situazione, prendere l’iniziativa prima che sia troppo tardi. [Viene dunque approvato un ordine del giorno, «proposto da De Gasperi e aggiustato da Moro»] . De Gasperi illustra le prospettive politiche che egli vede in rapporto alle quali ha fatto la sua proposta. [Dopo un’interruzione della seduta, riprende la parola sul recente accordo confederale sul «conglobamento»] . Propone un o.d.g. che sottolinea l’accordo raggiunto sul conglobamento in sede sindacale . […] (Unità d’azione) , solo attraverso questa strada potremo arrivare – forse – al laburismo in Italia. [La Direzione approva la proposta e passa poi a discutere il tema della legge elettorale]. Informa dei tentativi del Pli indirizzati alla formazione di una Commissione di partiti per la legge elettorale. È del parere di rifiutare per più motivi. Preferibile [è] che la legge venga elaborata dal Comitato interministeriale e che sul progetto possa pronunziarsi il partito a sua tempo con tutta libertà. Illustra i punti principali del progetto in esame. […]. Ricorda e illustra i termini dell’accordo intervenuto in fase di formazione del governo per sottolineare che abbiamo ceduto sul principio proporzionalistico invocato dagli altri, ma che ciò non ci impegna ad andare oltre certi dettagli pratici. 