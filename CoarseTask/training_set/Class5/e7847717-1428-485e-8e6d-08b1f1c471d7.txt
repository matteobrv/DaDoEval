Presidente nostra Delegazione Parti Contraenti GATT ha riferito che Delegazione francese, in vista difficoltà incontrate in Sottogruppo tecnico da noto Piano francese per abbassamento tariffe doganali, ha proposto riesame questione in Comitato ristretto. Poiché ai lavori proposto Comitato non (dico non) parteciperanno Stati Uniti né Regno Unito, in vista, i primi delle imminenti elezioni, ed il secondo della prossima Conferenza del Commonwealth, non ci sembra che il Comitato stesso possa arrivare ad alcun risultato positivo. Prego pertanto V.E. voler urgentemente fare presente Quai d’Orsay che riterremmo desiderabile rinvio ulteriore studio questione a dopo elezioni americane e Conferenza Commonwealth. Qualora poi da parte francese si insistesse in proposta aderire subito Comitato ristretto, V.E. dovrebbe dire che in assenza Gran Bretagna e Stati Uniti non vediamo utilità nostra partecipazione lavori; ma che, d’altra parte, allo scopo evitare che nostra assenza possa essere interpretata come atteggiamento negativo non solo verso piano francese ma anche nei riguardi politica tendente a più largo ribasso tariffe e graduale unità europea, saremmo disposti inviare nostro Osservatore. Ciò beninteso, al solo scopo di fornire ulteriore prova buona volontà e correttezza nei confronti francesi. Nei riguardi poi intero problema Governo Italiano non può non rilevare contraddizione tra azione che si va svolgendo per abbassamento dazi doganali ed allarmante e diffusa tendenza ad adottare misure discriminatorie nonché ad inficiare processo liberazione scambi in atto, che, in alcuni casi, minaccia spirito collaborazione economica europea, della quale, riduzione dazi è solo un aspetto. In definitiva nostro punto di vista è che qualsiasi riduzione dazi dovrebbe essere condizionata da preventiva assicurazione circa regime piena liberazione scambi. Prega V.E. telegrafare anche Presidente Delegazione Gatt, presso Consolato Generale Ginevra, risultato suoi passi. 