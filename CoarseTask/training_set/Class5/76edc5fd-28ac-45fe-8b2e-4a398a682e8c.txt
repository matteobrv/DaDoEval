Questione politica . A Roma e in altri centri si cerca di disfare le intese [e] i patti corsi ai tempi della armonia fra noi e i partiti democratici. C’è ovunque la tendenza a mandare all’aria questi patti. Distingue fra la situazione amministrativa e la situazione parlamentare. La prima non deve subire le conseguenze dei mutamenti. Questioni sindacali . Non entrate nel merito ma reclamiamo la mediazione del governo. Pella ha pregato di attendete per interpellare il ministro del Lavoro , ammalato. La Confindustria è pure in stato di trapasso avendo prossimamente la rinnovazione della cariche. Vediamo, senza entrare nel merito, se è il caso di invitare il governo a prendere atto e intervenire per una composizione. Apre la discussione. […] Solleva la questione delle integrazioni del Senato secondo le prospettive già esaminate a suo tempo. La integrazione non deve essere fatta solo per dare soddisfazioni agli ex ma per dar anche sfogo a una parte degli ex parlamentari (principale), una piccola fetta al presid.[ente] della Repubblica su proposta del governo, riservata alla funzionalità di ogni campo. Non c’è che da prenderne atto e assumere che si avvii a conclusione. Però la integrazione non deve spostare l’attuale proporzionalità dell’assemblea. La questione della «fetta» sarà la più discussa. [Il vicesegretario politico Spataro osserva che si rendono «stabili certi seggi comunisti»]. I nostri che sono nelle Commissioni ci terranno informati. [Seguono gli interventi di Fanfani e di Moro sull’opportunità di un preventivo esame della legge elettorale da parte del partito]. Non possiamo far molto in materia a meno che non arriviamo al collegio uninominale e si frantumino i piccoli partiti – avremo consenzienti i comunisti –; abolire le preferenze per la salvezza del partito. [Tupini propone di nominare una Commissione di studio per riferire alla Direzione centrale del partito]. Osserva però che la questione è di natura squisitamente parlamentare perciò Moro, Scelba e Ceschi per vedere quello che si può fare d’urgenza. [Seguirono altri interventi; De Gasperi riprese la parola sulle controversie di lavoro e sugli accordi mancati con le organizzazioni sindacali]. Tratteggia la situazione della vertenza e i suoi termini e la posizione delle parti. Il governo dice che [è] fra il migliorare le condizioni delle retribuzioni e quella di andare [incontro] ai disoccupati. Possiamo invitare il governo a intervenire per una rapida soluzione della vertenza. […] È possibile che la Direzione debba intervenire in situazioni determinate da altri? Poi siamo carenti nella legislazione sindacale stante l’opposizione della Cisl. Chi ci dice di intervenire ha impedito di conseguire. Il problema deve essere affrontato: 1)[sui] rapporti nostri con la Cisl; 2)sul piano delle responsabilità. [Seguono alcuni interventi sulla bozza di comunicato proposta dal segretario politico]. Non vede la consistenza delle obiezioni di [non leggibile]. Crede che una formula generica possa essere approvata e deve essere pubblica. [Terminata la discussione, De Gasperi intervenne sulla questione della presidenza dell’acquedotto pugliese]. La nomina è di competenza del Consiglio dei ministri. Essendo molto contestata propone di non interferire. Si può esprimere un desiderio; è stato espresso, basta. (Indirizzo: raccomandare sì, ma lasciare le responsabilità a chi l’ha). […] Richiama agli impegni di Gonella. Noi non dobbiamo esprimere un giudizio. Non dobbiamo sconfessare un impegno preso quindi non esprimiamo nessun parere e lasciamo libertà al Consiglio dei ministri. […] Prega la Direzione di esaminare in sua assenza (deve lasciare perché deve partire per l’Aja) il problema finanziario. Il partito deve avere la sensazione che si fa appello allo spirito di sacrificio di tutti, però occorre intanto aiutare la periferia. La politica non si può fare senza soldi. 