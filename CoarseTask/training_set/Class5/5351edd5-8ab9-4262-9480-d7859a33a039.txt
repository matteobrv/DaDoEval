All’on. Gronchi, presidente della Camera dei deputati – Al termine della tua grande, meritoria, fatica, mi è gradito assicurarti che i tuoi sforzi tenaci di salvaguardare la dignità e l’operosità della Camera nella libertà e nei diritti di tutti, sono universalmente apprezzati e che a te e ai tuoi più vicini collaboratori va tutta la nostra riconoscenza. Ti prego di farti interprete della nostra gratitudine anche presso i funzionari e il personale tutto. 