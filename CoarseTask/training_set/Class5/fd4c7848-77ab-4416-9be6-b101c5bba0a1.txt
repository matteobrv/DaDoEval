Riferisce sull’andamento delle operazioni di rimpasto annunciate dall’on. Pella delle quali furono fissate le caratteristiche nell’ultima riunione, fino alle dimissioni del governo attraverso i contatti e i colloqui avuti con i presidenti dei gruppi parlamentari Dc, lo stesso presidente del Consiglio ed altri nostri esponenti politici. […] Della condotta corretta di Fanfani ne ho avuto prove anche direttamente da Pella. […] Crede che i capi gruppo abbiano avuto la sensazione che lui fosse troppo conciso e si sono dati da fare per [non leggibile]. È stupito dalla lettera che gli fu indirizzata da essi [omissis]. Comunque l’impressione che egli era troppo debole di fronte a Pella i capi gruppo l’hanno condivisa. Nella conclusione i capi gruppo hanno avuto perfettamente ragione, non avrebbe però accettato una [non leggibile] che non c’è stata. Si è cercata una formula politica che non ha potuto non approvare. Però bisogna fare le cose in [non leggibile] anziché in riunioni formali. Nega l’intervento dei partiti nelle questioni parlamentari però lo Statuto parla di determinazioni della Direzione d’accordo con i gruppi. La Direzione si occupa della direttiva e per i nomi debbono pronunciarsi i gruppi parlamentari, però non è cosa agevole il loro compito. Ammesso il principio che il presidente del Consiglio possa scegliersi i collaboratori, i designati quali membri del partito debbono informare il partito. Accenna alla dichiarazione fatta a Pella che riprende la direttiva segnata dalla Direzione nell’ultima seduta. La dichiarazione è venuta fuori e così la vicenda è continuata su un piano diverso da quello confidenziale e privato sul quale era opportuno tenerla. Legge la dichiarazione inviata a Pella. […] A tranquillizzare Battistini aggiunge che Pella aveva ormai già deciso di fare come ha fatto, d’altra parte (i malati sono guariti tutti?) e così il rimpasto previsto si è venuto a cambiare completamente e così è andato avanti ma egli ha avuto l’impressione ad un certo punto che Pella non sapesse più cosa fare. Dà ragione su una cosa: avremmo dovuto avere la fortuna di evitare la crisi. Dà atto ai capi gruppi di avere mollato su molti punti però Pella non ha collaborato come poteva. Ora siamo alla crisi: la Direzione deve avere in questa vicenda una parte principale. […] Non è d’accordo per decidere su esclusioni di designazioni tanto più con le dichiarazioni che Pella ha fatto. Sulle motivazioni della crisi la stampa anche più [non leggibile] ha già candidato loro. La stampa ha [detto] per punti: 1)un rimpasto sarebbe stato un rappezzo; 2)qualificazioni a destra la Dc non le tollera; 3)opportunità di [trasformazione] radicale. Quello che è preoccupante [è] che la stampa lavori sui dissensi interni della Dc e pretende un chiarimento al nostro interno. Non crede quindi opportuno che si vada a precisare posizioni interne in un comunicato. Vediamo ora il da farsi. Le Direzioni dei partiti hanno inizio da oggi. Bisogna stabilire la procedura: 1)sulla linea programmatica è competente la Direzione; 2)suggerimenti e proposte a coloro che sono chiamati. De Gasperi è invitato per domattina come persona che ha una certa valutazione, non come segretario politico. Quindi sono i capi gruppo a fare designazioni a nome del partito sulle indicazioni che noi loro daremo. Continua facendo una disamina delle opinioni espresse da Saragat rispetto al nostro atteggiamento nei confronti dei monarchici che in qualunque modo capiranno sempre che la Dc [è] indipendente dal Psd. Si deve consolidare questa dichiarazione? Siamo di fronte al tentativo di riformare il quadripartito o comunque di trovare una base di fuori del Pnm. Riferisce su un colloquio avuto ieri sera con Piccioni sull’argomento e Piccioni è d’opinione che si debba contentarci nel senso di portare il Psd al governo. Anche Gronchi con il quale ha parlato è del parere di non lasciar cadere le dichiarazioni del Saragat ma di lavorarci dentro . La questione che ora è in esame è se dobbiamo dare corso a qualche negoziato con il detto Saragat. Dobbiamo o meno aprire un colloquio con Saragat? […] Bisogna evitare di mettersi nel mare magnum delle trattative e suscitare nel paese delle reazioni negative; la crisi l’abbiamo provocata noi. Non si può trascinarci a lungo. È pericoloso. Le reazioni e i [commenti] da parte dei partiti saranno molteplici. Quindi: 1)dire qualcosa sul nostro concetto della crisi; 2)stabilire un programma di realizzazione rispetto agli uomini che dovranno attuarlo e quindi non potrà essere fatto che dopo la costituzione del gabinetto. Accenna alle difficoltà: stabilità della lira; socialità si, ma dove prendiamo i quattrini?; problema anticomunista; problema della politica estera. Perciò: 1)il massimo impegno del governo per superare la piaga della disoccupazione; 2)fermezza nella difesa del regime democratico; 3)difesa valida e dignitosa nel quadro delle alleanze degli interessi dell’Italia; 4)la Dc è concorde nello sforzo da fare per la realizzazione . 