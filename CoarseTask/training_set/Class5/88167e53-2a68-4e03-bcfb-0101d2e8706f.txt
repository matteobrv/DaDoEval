Ringrazia i colleghi per l’accoglienza. Ricorda le sue dichiarazioni che tenevano presente lo scioglimento improvviso del Senato, il quale veniva a trovarsi decurtato di alcuni membri non elettivi. Il problema è naturalmente politico e transitorio e non dovrebbe andare al di là di un numero limitato. Attualmente ritiene necessario inserirsi in questa riforma, sia pure limitando al massimo il numero degli integranti. Personalmente non avrebbe niente in contrario se questi uomini, in parte, fossero scelti anche tra persone autorevoli, al di fuori del rapporto numerico dei gruppi. Dichiara che il partito ripone molta fiducia nell’equilibrio dei senatori. Nostro compito è quello di difendere soprattutto lo Stato, al di fuori del partito. 