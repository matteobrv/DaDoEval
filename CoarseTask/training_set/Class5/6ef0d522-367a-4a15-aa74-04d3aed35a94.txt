Da notizie qui pervenute appare essere sorto una qualche differente interpretazione circa le decisioni prese nel corso recente incontro Parigi nei riguardi futura riunione dei Sei ministri, fissata per giorno 7 agosto a Baden Baden. Avverto che, in merito, farò ora pervenire a codesto ministro Affari Esteri a mezzo del Segretariato di Lussemburgo, una mia lettera nella quale porrò in chiaro come prevista riunione di Baden Baden dovrà effettivamente costituire vera e propria prima parte della Conferenza, con discussione sui punti basilari, come del resto era già previsto per Conferenza di Roma. In riunione stessa dovranno essere stabilite poi modalità circa i successivi lavori che si rendessero necessari. Telegrafato Parigi, Bonn, Bruxelles, L’Aja, Lussemburgo. 