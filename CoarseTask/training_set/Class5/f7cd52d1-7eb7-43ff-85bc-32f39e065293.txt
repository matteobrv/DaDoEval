Riferimento Suoi telegrammi 556 et 557. 1°)Per tesi concentrazione sedi, che confermiamo, intendiamo che tutti gli organi di entrambe le comunità debbano essere stabiliti in un luogo unico. Quanto alla scelta della città, saremmo disposti ad accettare Strasburgo non solo per le considerazioni svolte da Schuman, ma anche perché in tal modo noto piano Eden per riforma Consiglio Europa verrebbe tenuto in giusta considerazione. Beninteso a titolo provvisorio, nel senso che decisione definitiva circa la sede dell’Autorità politica federale dovrà essere riservata all’Assemblea che uscirà dall’applicazione virtù articolo 38. 2°)Circa la iniziativa franco-italiana per l’anticipata applicazione dell’articolo 38, suggeriamo di proporre congiuntamente alla prossima riunione di Ministri che mediante un protocollo speciale i sei Ministri concordino di affidare gli studi di cui all’articolo 38 all’Assemblea CECA fino all’entrata in vigore del Trattato CED; Assemblea CED non appena formalmente autorizzata darà approvazione agli studi così compiuti, continuando procedura prevista in detto articolo 38. 3°)Riterremmo opportuno inoltre che di detta iniziativa nostro delegato e quello francese diano notizie nella prossima riunione del Comitato direzione CED, affinché gli altri 4 Paesi possano prendere posizione in occasione della riunione dei Ministri. 4°)Avanziamo, per scelta presidente della Corte (unico per CECA e CED) candidatura Pilotti . Chiediamo che ci venga assegnato posto 7° giudice e uno dei due posti avvocato generale. Chiediamo al ministro Schuman di confermarci prima della riunione dei Ministri se possiamo contare sull’appoggio francese. 5°)Ci riserviamo far seguire tra breve nominativo per rappresentante italiano Alta Autorità. 6°)Per Comitato consultivo CECA dobbiamo insistere per assegnazione Italia 4 posti, cioè un italiano anche per categoria produttori carbone. Non possiamo in ogni caso accettare un numero di seggi inferiore a quello olandese, di cui cifre globali ponderazione conferma di produzione et accordo clearing sono inferiori alle nostre. Del presente telegramma prego voler dare visione anche Cavalletti. Telegrafato anche a Bruxelles, l’Aia, Lussemburgo e Bonn. 