In attesa di stringere fraternamente la mano agli amici d’America, rispondo con piacere all’invito rivoltomi dal Progresso Italo-Americano di far giungere loro questo anticipato saluto. Oltre ai tradizionali vincoli che sempre furono nostri, oggi più che mai ci unisce un alto ideale: lavorare insieme per difendere la pace e quelle libertà democratiche senza le quali ogni civiltà e tradizione di storia o sentimenti sono destinati ad inaridire. 