Ci siamo trovati in un momento, governo e partito, di particolare debolezza. Anche giornali vicini al governo hanno seguito l’andazzo comune, vuoi per ragioni professionali, vuoi per ragioni [non leggibile], vuoi per minor fede e convinzione da parte di qualche imprese editoriali. Vuoi della Magistratura. A cura di chi è stato fatto il processo? A cura dello Stato che ha preso l’iniziativa, manda via il suo capo della polizia e pur tuttavia le cose si sono rovesciate! Deplora che ci è mancato un solo organo di stampa che avesse assunto un atteggiamento fermo e obiettivo. Il solo Popolo, ma è stato insufficiente. D’altra parte da tempo gli avversari hanno l’iniziativa e prima di svincolarsi da una campagna già ci attaccano con altra campagna. Ci associamo al governo sul caso Piccioni? No, perché il nostro atteggiamento è già stato preso. Invece quello che ci riguarda è il caso Spataro: dobbiamo dimostrargli la nostra solidarietà e stima e renderla pubblica. […] 1)Riferimento al caso Piccioni – associarsi o prendere atto con soddisfazione dell’atteggiamento del Consiglio dei ministri nel loro confronto; 2)Spataro; 3)Aggiungere che ci sono sette querele in corso – il processo durerà ancora molti mesi – bisogna armarsi di pazienza. La prima stretta sarà l’inchiesta parlamentare intesa quindi a valorizzare l’inchiesta governativa. Inchiesta sul traffico sugli stupefacenti spetta proprio al governo. Tutto ciò ci vuole attenti che le procedure in corso vadano avanti (accertamento delle colpe), responsabilità eventuali della Magistratura. Inchiesta De Caro che dimostri la capacità del governo democratico a ristabilire la verità e a colpire le responsabilità. Fenomeno grave e problema delicato per tutti gli uomini politici e le loro famiglie. [Dopo alcuni interventi, Ceschi sottolinea «la necessità di riprendere e osservare una maggiore austerità di vita», riferendosi alle principali accuse sollevate, quali «la corsa all’appartamento, il finanziamento alle cooperative dei parlamentari, l’aumento delle indennità, ecc». «La nostra battaglia – egli precisa – è soprattutto a carattere morale»]. Bisogna essere tempestivi. Oggi sarebbe controproducente. Comunque non bisogna esagerare. Ci sono degli abusi (appartamenti) però non così estesi come si può pensare. Accesso alla legittimità di certi privilegi di cui godono gli uomini politici che hanno servito per lunghi anni lo Stato. Ci sono dei limiti a queste remore. Comunque meditiamo sulle cose dette da Ceshi, tenendo però conto che oggi la vita moderna si svolge su piani diversi dai quali non possiamo estraniarci senza porci in condizioni di inferiorità di fronte agli avversari (p.e. come si fa a non andare in macchina quando gli altri ci vanno ecc. ecc.). Comunque oggi non è opportuno parlarne anche perché ci sono dei limiti da rispettare. [Dopo alcuni interventi, l’on. Moro si sofferma sulle dimissioni del ministro Piccioni e propone di confermare la stima della Direzione «non all’uomo di governo, ma all’uomo di partito»]. Non si può ignorare le posizioni di governo di Piccioni nel quale occupa un posto di responsabilità in forza di una designazione del partito. [La Direzione centrale procede quindi ad esaminare la «vertenza Togni-Fanfani»] . Distinguere. Non è in discussione l’atteggiamento politico di Togni. Accettare la soluzione conciliativa proposta al Collegio lascia impregiudicata la nostra possibilità di esaminare le posizioni politiche dei nostri amici quale quella di Togni, quella dei sindacalisti, quella di Gronchi rispetto al periodico Politica Sociale. C’è la questione della stampa di partito. Tre periodici hanno aderito a cessare le pubblicazioni (Il centro – Battaglie d’oggi – La Base). Sono rimasti fuori: Forze Sociali e Politica Sociale. A Montecatini T.[erme] si sono riuniti a convegno il 13 e 14 corr.[ente] gli amici di Forze Sociali. Ne parlammo nel primo Consiglio nazionale con la massima larghezza e comprensione, ma con eguale fermezza. È difficile trovare la dottrina giusta in questa materia la quale si dipana meglio con contatti formali. L’invito alla Cisl per la Consulta di coordinamento è stato accolto e riscontrato con un «ni», mentre si sa che i sindacalisti proseguono un [omissis]. [Gli on.li Moro e Spataro intervengono sul «caso Rapelli» e si pronunciano affinché il Consiglio nazionale, attestata la gravità dell’atto di indisciplina commesso, esprima un giudizio sulla proposta di sospensione dalle cariche, senza accettare alcuna difesa preventiva]. Che si facesse questo. La Direzione propone una sua decisione e chiede al C.[onsiglio] n.[azionale] che si proceda ad una designazione di due persone che esaminino il caso e nel frattempo Rapelli non partecipi alle discussioni. [Dopo alcuni interventi, la Direzione decide di adottare la formula proposta da DeGasperi]. Nella relazione del segr.[erario] politico sarà trattata la questione della stampa di partito genericamente. [L’on. Moro chiede che vengono deplorati almeno i due periodici Il Centro e Battaglie d’oggi, «distribuiti in Aula anche nel momento della fiducia» al governo Fanfani e perciò determinanti nell’influenzare l’esito del voto]. Posso sottomettermi alla Direzione ma credo che più genericamente si parla della questione e meglio è perché altrimenti si abbassa subito il tono del C.[onsiglio] n.[azionale]. Non crede che le pubblicazioni siano state tali da influire decisamente. Sono stati i socialdemocratici a opporsi per motivi ovvi: se riesce Fanfani cosa ci stiamo a fare noi? [Nella seduta pomeridiana, il vicesegretario politico Spataro «dà lettura della comunicazione a carattere amministrativo che farà alla prossima sessione del Consiglio nazionale»]. È opportuno avere fatto per ora le cifre in Direzione (vedi relazione Spataro). Però la situazione va fatta conoscere nella sua gravità al Consiglio nazionale. Propone un Comitato [composto] di 2/3 [di] persone fuori della Direzione che si impegni in questa materia. Dovrebbe farci parte anche Restagno il quale sa molto del passato. Distinguere: Commissione per la sistemazione del passato finanziario e Comitato per l’organizzazione dei mezzi per i bisogni futuri. […] Al Consiglio nazionale dovranno farsi delle comunicazioni sommarie e invitarlo a nominare due o tre persone che esaminino la situazione e agevolino il cammino per il presente e il futuro. […] Crede che si debba precisare cosa il C.[onsiglio] n.[azionale] passato (30 sett.[embre]) ha ereditato sul piano finanziario e che cosa è stato fatto da allora a oggi e quale la situazione ad oggi. Si conclude di chiedere al C.[onsiglio] n.[azionale] la nomina di una Commissione che esamini il passato e dia suggerimenti per il futuro, e di esporre sommariamente – senza citare cifre – la situazione finanziaria passata e presente. [La Direzione passa poi ad analizzare il metodo di elezione del Consiglio nazionale, su cui riferisce Cesare Dall’Oglio: «1) accettazione della candidatura – candidatura unica – pluralità di liste – panachage; 2) accettazione delle candidature comunque presentate – formazione di due listoni (parlamentari e non parlamentari) – libertà per l’elettore di scelta del candidato del listone»]. Stabilire l’obbligo dell’accettazione della candidatura. […] Siccome il Congresso viene fatto a Napoli non si può non mettere all’o. d.g. il problema del Mezzogiorno il quale potrà e dovrà essere trattato in un’apposita sezione. Accetta anche l’idea di trattare il problema della cultura suggerito da Moro, Tre sezioni: problema culturale; problema del Mezzogiorno; problema agricolo. 