De Gasperi ha fatto alcune dichiarazioni sui lavori della conferenza di Strasburgo, rilevando che l’Italia vi ha rappresentato non solo i suoi interessi nazionali, ma si è preoccupata anche dell’avvenire dell’Europa, mettendo in forma pregiudiziale e in prima linea la costruzione politica sulla quale dovrà basarsi l’organismo militare comune. Questo atteggiamento durerà e si approfondirà a mano a mano che i singoli problemi organizzativi e finanziari verranno affrontati. È certo della adesione del Partito a questo sforzo di ricostruzione, e che purtroppo si sovrappone a tanti altri; ma la storia ci incalza e noi che abbiamo fede nella Provvidenza nel momento delle grandi difficoltà e delle gravi decisioni non possiamo disertare. […] 