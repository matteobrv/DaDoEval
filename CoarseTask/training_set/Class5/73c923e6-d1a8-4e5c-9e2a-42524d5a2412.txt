Non è opportuno che egli polemizzi con i vari intervenuti. Quello che di utile è stato detto è stato recepito da coloro che debbono riceverlo, e quello che di inutile è stato detto non è il caso di ripeterlo. Vuole estrarre dal dibattito il contenuto sostanziale del quale governo, gruppo e Dc possano profittare e trarre conclusioni. Anzitutto – a sua difesa – non di fronte al gruppo che ha avuto per lui maggiore apprezzamento, ma a certa stampa. Al riguardo rinnova la sua lagnanza per il metodo del gruppo. Un giornale passa il limite quando crede che egli abbia inventato il suo invito a Londra. Ciò rientra nella considerazione di una Dc intesa come il partito dell’abilità manovriera. Il gruppo con la sua libertà lo ha smentito. Non nasconde che la delega è un atto che può far nascere perplessità. Ma le responsabilità nuove non sono state chieste leggermente tanto più che l’aumento di responsabilità non è sempre in relazione con le energie degli uomini e cogli organismi. La delega nasce dall’esame profondo dello stato presente della legislazione in relazione alle nuove esigenze. Essa è stata sottoposta a giuristi. Perciò non c’è da meravigliarsi se il governo dica al gruppo che è grato della collaborazione per perfezionare il dis.[egno] di legge. Il ragionam.[ento] può estendersi anche al tempo. La delega è rivolta al Parlam.[ento] nel quale esiste una minoranza di tal genere di fronte alla quale non valgono forme di collaborazione. Così è nel paese. Noi dobbiamo in certi momenti la salvezza all’energia personale del ministro dell’Interno al quale deve andare la nostra gratitudine. Egli è sensibile di fronte alle accuse di gente in buona fede mentre sente profondam.[ente] che la Dc è ancora l’unica ancora di salvezza. Perché non se ne va De Gasperi? – si domanda Il Paese – e inventa il viaggio a Londra . Ma il viaggio era stabil.[ito] da prima S. Margherita ed è troppo serio perché egli potesse servirsene polemicam.[ente]. Se l’impostazione da lui data al principio, sembra vera, il gruppo dovrà trarne le conclusioni. Se non fosse vera il gruppo è libero di assumere le sue responsabilità e di trarne le somme dei diversi elementi. Sottolinea questa complessità di elementi che deve essere sottoposta a un giudizio complessivo. Sulla bilancia va posto l’attivo e il passivo del governo. Se gli interessi della nazione nel mondo hanno avuto una tollerabile soluzione. E poi sulla bilancia bisogna mettere anche le disgrazie: la Corea in un momento di pieno sviluppo della pol.[itica] governativa. Noi in Italia siamo condizionati in tutte le maniere dalla situaz.[ione] internazionale (materie prime, ecc.) e dobbiamo conservare la nostra dignità e indipendenza. Se dovete fare il quesito «andarsene o restare» (a questo proposito la solidarietà ministeriale andrebbe a picco se egli volesse essere manovriero) è inutile nascondersi dietro le formalità e con coraggio bisogna decidersi. Non è artificiosa questa impostazione. Non è un ricatto: è la vita parlamentare. Se egli vedesse possibilità di venire incontro alle difficoltà avanzate lo farebbe spec.[ialmente] per riguardo alla sua persona che ha il dovere di servire il partito. Pare a taluni che la c.[osì] detta inefficienza governativa sia prevalente e decisiva tanto da far correre il rischio. Ma non si può dire «facciamo la crisi e vediamo dopo». Queste cose bisogna vederle prima! I sottoscrittori dell’o.d.g. De Cocci non sono stati equanimi: una posizione in cui si esagerano i punti d’accusa e ci si restringe al settore economico. Quanto alla disoccupazione nega che la si sia accettata come un male cronico o non si sia fatto nulla dal governo. È il punto più debole per qualsiasi governo e la sua soluzione è condizionata anche internazionalmente. Ma ciò non ha portato né alla fatalità né alla inerzia. Si è fatto quello che si è potuto. Vorrebbe che un Comitato di gruppo volesse vedere in tutti i settori dell’amministrazione dove si può arrivare. Il problema è anche in relazione all’aumento demografico della popolazione; le statistiche dimostrano che mentre aumenta la popolazione attiva i disoccupati sono fermi sulle stesse cifre il che vuol dire che se ne assorbono 150.000 all’anno. [Prende quindi la parola l’on. Fanfani, che reputa errata l’interpretazione delle cifre fornita da De Gasperi]. Ad ogni modo egli voleva dimostrare lo sviluppo del piano degli investimenti produttivi e della conseguente occupazione operaia (cantieri di lavoro, INA-casa, edilizia) in base alle statistiche degli uffici minis.[teriali]. Così si è finanziata l’ICLE per l’emigrazione in Brasile, Australia insistendo presso l’OECE per il probl.[ema] della mano d’opera su scala internazionale. Non cerca qui una giustificaz.[ione] sostanziale sul problema che è aperto. Non si può staccare il probl.[ema] della consideraz.[ione] delle Finanze o della posizione in Italia nel mondo. Lo sforzo deve certo agire raddoppiato e per questo chiede la collaboraz.[ione] del gruppo. Quanto a dirigismo e liberismo ricorda che nella relazione dell’ONU si sottolinea che la pol.[itica] della massima occupazione non è legata né all’uno né all’altro indirizzo. Così per le cifre citate a proposito della Germania che non crede siano esatte. Tali probl.[emi] non sono risolvibili che affrontandoli attraverso diversi metodi e secondo le diverse possibilità. Si rifà all’esperienza di vecchi sindacalismi [non leggibile]. Aggiunge che non bisogna dimenticare il nesso che c’è col bilancio attivo e passivo del governo. Per la legge stralcio non si poteva fare più di quello che si è fatto. Così per la alimentazione. Quanto alla cosiddetta discordia dei ministri essa rientra nella dialettica dei governi secondo la quale ogni min.[istro] difende fino all’ultimo il suo punto di vista. Per questo si sono fatti i comitati interministeriali (es. Com.[itato] approvvigionam.[ento] che ha comprato per più di 200 miliardi di viveri che ha immagazzinato ecc.), finché non si trova l’uomo equo e onnisciente, che riducono la possibilità di sbagliare attraverso il sistema collegiale. Così per la elettricità – si domanda se sono tutte false le statistiche del governo che registrano nuovi impianti. Così per il metano. Una mancanza del governo è sulla legge mineraria. Fornisce precisazioni sull’attività del CIR precisando che esso non decide, ma presenta proposta al Cons.[iglio] dei ministri. In via generale pur con le inevitabili critiche, esso è stato utile per snellire l’azione del governo. Del resto la Dc non è la rappresentanza di diversi interessi e diverse categorie? In una situazione coma la attuale (risorgere della destra, crisi in campo comunista) la Dc per essere partito di governo deve estrarre dal suo seno autonomamente la sua linea, senza restare condizionata né alla destra né alla sinistra. O noi troviamo in noi stessi la positiva sintesi costruttiva sintetica o non rappresenteremo più il paese. (Applausi). Egli ha definito la Dc un partito di centro che si muove verso sinistra. Se la Dc vuol essere partito nazionale non può astrarsi dal cerchio ampio. Ma 1/5 è dovuto all’organizzazione del partito, ma gli altri 4/5 vengono per ragioni diverse anche se il 1/5 [recte: quinto] rimane il gruppo guida. Ricorda che a stento la Dc è riuscita a convincere gli italiani di essere cattolica ma liberale nei suoi rapporti cogli altri. (Applausi). Il programma della delega è [della] Dc. Intervenire per i deboli contro i più forti. Impedire che i sacrifici ricadano sulla povera gente. Salvezza della lira (non di chi ha miliardi ma dello stipendio). Il gruppo ha un obbligo di vigilare perché il governo a questo proposito non cambi strada. La delega non è una cambiale in bianco. Essa non vale a niente senza il costante consenso del Parlamento a mano a mano che si applicano i provvedimenti. Essa è stata chiesta, in vista della lentezza del meccanismo parlamentare: il problema della democrazia parlamentare è posto, ma non si possono anticipare le conclusioni. Es.[empio]: nella ammin.[istrazione] abbiamo fatto l’esperim.[ento] della Cassa del Mezzogiorno (se sarà buono il sistema si perfezionerà e formerà un utile correttivo). Così deve essere per la delega: autorizzazione a cominciare e al gruppo il compito di seguire anche attrav.[erso] la Comm.[issione] parlamentare. Per questo si debbono superare gli scrupoli e le responsabilità. Non c’è altro sistema per il rapido intervento (i decr.[eti] legge sono soggetti all’ostruzionismo parlam.[entare] entro 60 giorni). Quanto al Comitato delle «commesse» ricorda che l’abolizione del [non leggibile] a dare autorità al min.[istro della] Industria anche in rapporto internaz.[ionale]. Del resto o la forma collegiale o la figura del [non leggibile] che non è entrata nel sistema italiano. Precisa i compiti del Comitato per le commesse. Così un Sottoc.[omitato] si è trovato per trattare le questioni con gli americani. Se noi potessimo l’indirizzo sarebbe di abolire gli enti (es. Commiss.[ione] alim.[entare]). Così dobbiamo, a proposito di austerità, ridurre quelle élites per ragioni morali più che economiche. Quanto agli o.d.g. non accetta l’o.d.g. De Cocci , né quello Rapelli (del quale pure riconosce la buona volontà), quanto all’o.d.g. di Rivera è grato della collaborazione del gruppo ma non può accoglierlo. Accetta il Delle Fave-Pertusio in quanto cerca di qualificar la direttiva del gruppo. Insieme vuole accettare un impegno di lealtà reciproca. Il momento è troppo serio: noi vorremmo dire il gruppo manifesta la sua libertà e responsabilità. Fa appello al vincolo della responsabilità per la efficienza della Dc. 