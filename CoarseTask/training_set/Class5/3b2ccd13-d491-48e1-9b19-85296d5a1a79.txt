Il presente telegramma è per Cavalletti. Si fa riferimento al Suo telegramma n° 982 et al rapporto n° 347. Siamo lieti vedere aprirsi possibilità avvicinamento delle tesi in contrasto in merito al «questionario». Di fronte all’impostazione fin troppo vasta dei lavori della Commissione ad hoc, atteggiamenti governativi che costituissero netto passo indietro rispetto alla risoluzione Lussemburgo darebbero luogo ad interpretazioni, in sede Assemblea e nella opinione pubblica, che sono assolutamente da evitare. Anche se quindi teniamo molto ad un accordo, dato che il suo mancato raggiungimento avrebbe anche esso riflessi negativi, non possiamo tuttavia, pur di raggiungere tale accordo, accettare ritorno puro e semplice alle posizioni di cinque mesi addietro. 