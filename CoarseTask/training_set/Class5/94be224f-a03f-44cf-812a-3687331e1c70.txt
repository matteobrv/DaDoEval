Ricevuto il tuo dispaccio con ampie informazioni purtroppo ne risulta che per ora non si prepara nessuna soluzione concreta coloniale in quanto a Territorio Libero si avverte in regioni adriatiche una recrudescenza di risentimenti e rivendicazioni. Ci si accusa di non aver chiesto nulla per piccola Istria e nemmeno di non aver insistito su restituzione deportati Gorizia. Bisognerebbe che Martino facesse un nuovo passo o inviasse lettera a Tito su quest’ultimo argomento. Temo assai che esso diventi una ferita cancerosa come quella di Katyn. Ben lieto che le cose si mettono bene a Strasburgo ma la prova sarà la Germania e il ruolo nostro diventerà importante solo con la sua ammissione. Ti ringrazio di codesta tua nuova fatica e ti auguro un po’ di riposo in famiglia. Omaggi alla contessa. 