Caro Tarchiani, ti rispondo in fretta e personalmente alla tua del 6/5. 1)Escludo che un governo italiano possa accettare la spartizione della Zona A dalla Zona B; e ciò molto meno alla vigilia delle elezioni politiche. 2)Ho notato che nelle trattative per l’amministrazione di Trieste è intervenuto forte il Pentagono per difendere l’occupazione militare e il suo prestigio. 3)Sono preoccupato per le minacce di Tito di introdurre provvedimenti di rappresaglia nella Zona B. Preoccupato, perché ciò provocherebbe qui una reazione fortissima che potrebbe spingere il governo a dimostrazioni di forza. Sono alienissimo da avventure, ma devo pur dirti in confidenza che se gli anglo-americani gli lasciassero le redini sul collo, qui succederebbe qualcosa sul serio. Spero che non ce ne sia bisogno, ma in confidenza e per tua informazione personale, devo pur dirti che il pericolo esisterebbe qualora «i provvedimenti» fossero di una certa entità. Questo per te e come mia impressione personale. Ti scriverò più oltre, intanto… 