Caro Sig. Acheson, facendo seguito al nostro colloquio dell’altro giorno , c’è un punto su cui vorrei tornare. Ho affermato in quell’occasione che non vi è alcun desiderio da parte nostra di ottenere l’ammissione alle Nazioni Unite in violazione della Carta. Lei ha concordato con me sul fatto che serve fare il massimo sforzo per l’ammissione dell’Italia e che in nessun caso la questione deve essere lasciata cadere. Apprezzo la sua intenzione di perseguire questo obiettivo con tanta insistenza. Ma in aggiunta a questo vorrei ricordare qui le parole del comunicato emesso al termine dei nostri colloqui a Washington («determinazione degli Stati Uniti a compiere pressioni per l’ammissione dell’Italia all’ONU») e particolarmente le calorose espressioni del presidente Truman a Washington quando dichiarò che se il veto russo continuerà «servirà trovare altri modi per permettere all’Italia di svolgere pienamente e in modo egualitario la sua parte nel difendere i principi delle Nazioni Unite». Cito questi passaggi a completamento di quanto detto l’altra sera perché ritengo che siano una solida base per un’azione comune e perché essi hanno fatto una profonda e favorevole impressione qui e sollevato le speranze della pubblica opinione. Dobbiamo contribuire a mantenere queste speranze. 