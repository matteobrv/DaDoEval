Informa i colleghi sulle importanti riunioni internazionali svoltesi negli scorsi giorni a Roma. Riferisce che è stata superata una difficoltà molto grave ma che ancora non tutto è definito. Non si può essere molto ottimisti per il futuro, poiché gli stessi relatori parlamentari francesi sono titubanti o contrari alla CED. E trattasi di uomini autorevoli come Moch . Informa poi sui lavori parlamentari del trattato CED. Il 10 marzo si riunirà l’Assemblea per votare lo schema formulato dall’apposita Commissione da presentare ai ministri. Alla Camera si profila una discussione in Assemblea. Si può fare la ratifica del trattato relativo alla CED? Non crede che sussistono gli elementi. [Il repubblicano Ugo La Malfa propone «che si arrivi almeno alla votazione degli articoli»]. Ritiene più opportuna una mozione. 