Passare subito all’o.d.g. o esaminare la polemica sorta fra gli imprenditori e i datori di lavoro? Costa è una figura complessa: da una parte adopera: 1)asprezza polemica da parte padronale; 2)sensibilità notevole per i problemi della disoccupazione che lo porta dalla parte dei lavoratori. Vario problema: occupazione delle fabbriche che è stato posto a forza dal disegno di legge Angelini presentato due giorni dopo che la Direzione si era occupata della questione . Il disegno fu visto dal ministro Malvestiti e modificato quindi accolto dal Direttivo. Ho scritto a Malvestiti perché dubito assai sopra la idoneità del provvedimento. Malvestiti ha risposto che gli fu detto da Angelini che i socialcomunisti stavano preparando qualcosa di simile e che d’altra parte nel massese si era potuto correre ai ripari, in quattro casi identici alla Pignone, superati politicamente: ciò lo ha incoraggiato (Angelini) a presentare il progetto di legge. Il disegno ormai è presentato, la Camera [lo] modificherà. Il governo non è proprio d’accordo con il ministro dell’Industria. Non può la Direzione pronunciarsi prima del governo. Ha preparato una risoluzione che presenta il progetto di legge come un espediente per risolvere le contingenze. Ne dà lettura. (Presupponeva che Il Popolo non avesse pubblicato l’articolo deciso nell’ultima seduta ). Apre la discussione. [L’on. Moro «avverte che, non avendo il gruppo chiusa la discussione sul progetto Angelini, non sia il caso di pronunciarsi oggi»]. È competente la Direzione e la sua risoluzione serve ad entrambi i gruppi. […] Analizza le osservazioni fatte e avverte Malfatti di non lasciarsi trascinare ad eccessi. Dobbiamo avere il coraggio di reagire. Non dobbiamo farci prendere dalle ingenuità del mondo cattolico. Cosa vogliamo in Italia? Si avrà una serie di scioperi colossali con gravi ripercussioni (colloquio con il ministro greco). Bisogna ristabilire l’ambiente su un piano di ordine. Forse la prima parte della risoluzione è ottimista… [Moro: «…sono dati statistici non credibili…»]. …ma su che cosa dobbiamo allora difendere o affermare una politica? Se i dati statistici non sono attendibili? […] Non so se l’accenno alla Pignone… […] Ho già detto a Milano queste cose . Se si parla chiaramente di Consigli di gestione ci si potrebbe accusare da parte della parte industriale, oggi estremamente reattiva, di voler consegnare l’Italia ai socialcomunisti. Aggiunge ulteriori considerazioni per dimostrare le ragioni della firma piuttosto pendente della risoluzione. Se il coraggio ci manca di affermare quello che abbiamo saputo fare e fare questo regalo ai comunisti, tagliamo pure la prima parte, però non si sente di fare un progetto di programma al governo, ma solo di indicare la strada che si deve battere, gli organismi che sono necessari. Torneremo sull’argomento ma gradualmente perché altrimenti noi favoriamo o procuriamo la fuga del capitale. E allora? […] Avete letto il discorso di Costa, di un cattolico? Se noi nel clima avventato creatosi riusciamo a dire una parola equilibrata otterremo qualcosa, diversamente faremo precipitare le cose. Ecco perché accenniamo anziché specificatamente ai Consigli di gestione a qualcosa che è più delle Commissioni interne e non è ancora il Consiglio di gestione. [Dopo altre osservazioni, il testo è approvato con l’intesa di citare nel comunicato il caso della Pignone . La Direzione passa poi a discutere la relazione del prof. Rodolfo Arata, dirigente dell’Ufficio coordinamento della stampa quotidiana del partito]. Manca la concretezza perché non si concluda in base all’esperienza con delle precise proposte. […] Com’è che ogni nostro giornale ha un suo corrispondente da Roma? […] Prima di tutto avere un piano per sapere cosa si vuol fare: 1) ridurre le spese e in che modo. Ciò vale per Roma e Milano. Il difetto sta nel non sapere chi sono i proprietari: e cioè il partito perché paga i debiti. Ci dovrebbe essere un Consiglio di amministrazione solo. Fu tentato senza riuscire. Oggi però non dobbiamo abbandonare questa via; 2) riduzione dei giornali. Possibile quello di Torino e quello di Palermo. Roma e Milano non si possono toccare. Per Torino sarebbe intempestivo atteso che il presidente del Consiglio è piemontese. Però è relativamente (4.000 copie all’edicole e 8.000 abbonati) più diffuso degli altri nostri giornali. Incomincerebbe (preparare per la prossima volta) a porre le condizioni per assicurare un [omissis]. [..] Allora bisogna proseguire nell’iniziativa! […] Dire ai giornali, Roma e Milano, «faremo uno sforzo per darvi un contributo però vi mettiamo delle condizioni per ridurre le spese». Per Torino soprassediamo per contingenze politiche e così per Palermo, che è in via di soluzione su base locale . 