Da tanto desideravo visitare il Canada e ora sono felice di trovarmi finalmente qui. È una favorevole coincidenza che la mia prima visita al vostro grande e bel paese abbia luogo in occasione di una riunione del Consiglio Atlantico. Questo mi dà l’opportunità di incontrare per la prima volta il popolo canadese, tanto ricco di energie di lavoro e tanto legato alla tradizione cristiana e agli ideali di pace e di collaborazione internazionale, nel momento in cui accoglie sul proprio suolo la grande organizzazione di Nazioni dedite alla causa della libertà e della democrazia per il progresso materiale e morale dei popoli. 