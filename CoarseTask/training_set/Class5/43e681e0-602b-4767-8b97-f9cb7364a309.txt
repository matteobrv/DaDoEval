Suoi 1084 e 1091. Conferenza Napoli terminata con mozione anodina che tuttavia prevede costituzione speciale organismo internazionale per migrazioni: anche circa tale mozione Stati Uniti e principali Paesi immigrazione hanno riservato loro atteggiamento. Da parte italiana è stato pubblicamente dichiarato nostra «mediocre» soddisfazione et alcuni organi stampa non soltanto di opposizione hanno più o meno apertamente attribuito a Stati Uniti scarsi risultati raggiunti Conferenza. Ritengo pertanto che: 1)convenga manifestare costà nostra soddisfazione per imminente convocazione su iniziativa americana altra riunione, che preferiremmo però non fosse chiamata conferenza per non ingenerare nella opinione pubblica preventive diffidenze dato risultati di quella di Napoli; 2)tale riunione dovrebbe aver luogo a Washington sia per impegnare codesti circoli parlamentari e governativi anche di fronte pubblico americano sia per dare impressione in Europa che opposizione Stati Uniti a progetto BIT era dovuta a questioni puramente politiche e di forma e non a sottovalutazione importanza problema; 3)comunque sarebbe da escludere che tale riunione potesse aver luogo Ginevra o sue vicinanze per evitare sia influenza rivalità agenzie internazionali sia possibilità che BIT subisca ulteriore affronto proprio nella sua sede; 4)per quanto concerne partecipazione finanziaria, oltre quella Stati Uniti, non appaiono dubbi quelle italiana e tedesca mentre sarebbe assai opportuna preventiva azione codesto Governo presso tutti altri eventuali partecipanti; 5)siccome nuovo ente dovrebbe di certo valersi anche collaborazione agenzie internazionali già esistenti, sarebbe opportuno compiti particolari di studio e di assistenza tecnica continuassero ad essere affidati a BIT, poiché altrimenti nuovo ente dovrebbe contare con decisa opposizione sindacati aderenti a BIT, già delineatasi a Napoli; 6)per quanto concerne navi è evidente interesse nostro ed altri Paesi europei disponenti flotte mercantili a potere utilizzare queste prima delle navi IRO che sono che sono anche per la più grande parte non conformi a leggi circa tutela emigranti in mare. Entro prossime settimane Paesi europei concorderanno, in sede OECE, linea di condotta comune circa trasporti. A tale riguardo potrebbe essere costà fatto opportunamente comprendere che imposizione navi IRO con conseguenti danni per flotte europee sarebbe contraria politica americana intesa ricostruzione europea, che comprende evidentemente anche settore navale. 