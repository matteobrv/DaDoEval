Abbiamo lavorato duramente per la libertà e la sicurezza di milioni di uomini e donne nel mondo. Abbiamo lavorato per la pace. Abbiamo lavorato per allontanare l’aggressione, per prevenire la violenza, per scoraggiare i guerrafondai. Abbiamo discusso su come rafforzare le nostre istituzioni democratiche, come migliorare le condizioni di vita nei nostri paesi per renderli più capaci di difendersi da sé. Se la democrazia è debole, se ci sono troppi problemi, morali, sociali e materiali, irrisolti, essa può opporre solo una debole resistenza all’aggressione dall’interno o dall’esterno. E soprattutto abbiamo lavorato in modo democratico, come uguali. C’è stata libertà di discussione e dibattito. 