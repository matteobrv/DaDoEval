Results of our recent elections. Administrative elections show stability in the numbers of communists, slight increase in the extreme right. Forced idleness of shipyards and reduction of work in factories bring to unemployment landowners are against landreform national elements in the right . Si lagnano della situazione anomala del Trattato di pace, accusano gli alleati di governare la zona A del Territorio Libero, come se dovesse rimanere uno stato a sé e di tollerare, contro la loro convinzione e la loro solenne dichiarazione che Tito compia la cacciata degli italiani dalla zona B e annetta la zona B colle sue città italiane alla Jugoslavia. Il riarmo non ha migliorato la situazione industriale, perché il problema delle commesse non è stato risolto, le materie prime sono divenute scarse, i prezzi sono aumentati, la politica anti inflazionista colla restrizione del debito aumenta la disoccupazione. Una campagna vivacissima ci accusa di preparare una guerra offensiva, perché s’istituiscono comandi e basi navali e si specula sopra l’orrore della guerra, naturale in un paese che fu sì largamente colpito. È qui da dire che questa campagna fa breccia in tutti i paesi d’Europa, perché noi manchiamo di una contropropaganda bene organizzata e comune a tutti gli Europei. Bisogna assolutamente insistere perché si organizzi una campagna psicologica che dimostri che il PA vuole creare soprattutto la resistenza della democrazia europea e unirla in uno sforzo ricostruttivo, che il riarmo è un mezzo, non un fine a sé stesso, che se l’Unione Sovietica non si opporrà a questa ricostruzione politico-economica delle nazioni libere, la convivenza sarà possibile e che l’America aiuta tale sforzo non per imperialismo proprio, ma per mettere in grado l’Europa di difendersi da sé e di garantire il proprio sviluppo. L’interpretazione fatta a Ottawa dell’art. 2 sarà un magnifico argomento di propaganda; come il manifesto dell’OECE sulla possibilità di fare il riarmo e di sviluppare gl’investimenti civili, aumentando la percentuale della produzione sono argomenti che devono essere dibattuti nel PA, nel Consiglio europeo e nei singoli parlamenti. Bisogna che questa politica nuova si faccia e s’intensifichi subito. Avremo le elezioni generali politiche entro 18 mesi. Più urgente è l’intervento in Germania. Se cade la coalizione Adenauer, è quasi escluso di arrivare ad una politica ricostruttiva. Ho questo messaggio da comunicarvi. Quanto più andiamo avanti, si affaccia la minaccia del rinascente nazionalismo. Non credo che con la forza si possa contenere nemmeno in Germania, ma è consigliabile appoggiare i partiti democratici soddisfacendo i loro postulati costituzionali entro certi limiti, come state facendo, ma non attardatevi e non lasciate credere che fate tutto questo solo per il riarmo. Per riguardo ai francesi si è perduta una buona occasione di opporre alla politica di rappresaglia russa una politica che presuppone una certa fiducia nello sviluppo della democrazia. 