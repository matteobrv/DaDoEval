Caro sindaco, sono particolarmente felice di essere con voi questo pomeriggio e con gli altri illustri rappresentanti della città di Detroit. Qualche mese fa questa città ha celebrato i 250 anni dalla sua fondazione: quanti progressi fatti, quante vittorie ottenute in un periodo comparativamente breve. Oggi, questa città è uno dei più grandi centri della produzione mondiale di automobili che ne fa un grande centro vitale della vita economica del paese intero. La mia visita ufficiale negli Stati Uniti non avrebbe potuto avere, come ho detto poco fa, un inizio più appropriato. So che molti italiani hanno contribuito a questa magnifica evoluzione e ne sono fiero, perché vedo in questa collaborazione fra i nostri due paesi il simbolo di una vera amicizia. Infatti voi avete un nome italiano nella storia del vostro paese: Alfonso Tonti , che era al fianco del capitano Cadillac nel distante, memorabile giorno del 24 luglio 1701. 