Caro Tarchiani, rispondo in fretta e personalmente alla tua del 6 corrente. 1)escludo che un governo italiano possa accettare la spartizione della zona A e della zona B; e ciò molto meno alla vigilia delle elezioni politiche; 2)ho notato che nelle trattative per l’amministrazione di Trieste è intervenuto forte il Pentagono per difendere l’occupazione militare e il suo prestigio; 3)sono preoccupato per le minacce di Tito di introdurre misure di rappresaglia nella zona B. Preoccupato perché ciò provocherebbe una reazione fortissima che potrebbe spingere il Governo a dimostrazioni di forza. Sono alienissimo da avventure ma devo pur dirti in confidenza che se gli Anglo-americani gli lasciassero le redini sul collo, qui succederebbe qualcosa di serio. Spero che non ce ne sia bisogno, ma in confidenza e per tua informazione personale devo pur dirti che il pericolo esisterebbe ancora qualora le misure fossero di una certa entità. Questo per te e come mia impressione personale. Ti scriverò più oltre e intanto ti saluto 