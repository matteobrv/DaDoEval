Caro Carandini, in relazione alle tue premure, ho interessato il ministro Corbellino perché riesamini la richiesta di particolari facilitazioni ai partecipanti al Congresso del Movimento Federalista Europeo, che si terrà a Roma dal 7 all’11 novembre p.v. Mi è gradito, inoltre, comunicarti che l’assegnazione del contributo richiesto di lire tre milioni per le spese del Congresso in parola sarà disposta ed imputata al Cap. 39, art. 2 dello stato di previsione della spesa del Ministero Affari Esteri per l’esercizio 1948-1949, in occasione di un prossimo provvedimento concernente prelevazioni dal fondo di riserva per le spese impreviste. Cordiali saluti 