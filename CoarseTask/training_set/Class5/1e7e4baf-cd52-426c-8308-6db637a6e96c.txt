[La seduta è inaugurata dall’on. Randolfo Pacciardi che riferisce sulle gravi condizioni di salute del conte Sforza]. Informa che si recherà a visitarlo e gli porterà il saluto augurale del Consiglio. Riferisce poi ampiamente sulle recenti conversazioni dei sei ministri degli Esteri a Parigi . Accenna anzitutto al problema di carattere costituzionale relativo alla necessità o meno di una riforma della Costituzione per l’adesione al Trattato. I giuristi hanno esaminato i dettagli. L’opinione prevalente (cui aderisce anche Ruini) è che non occorra una revisione. Circa l’automatismo dell’intervento i tedeschi si battono per ottenerlo. Si sta studiando un sistema misto. La questione sarà esaminata. Alcune questioni però, come la creazione della Federazione, non potrebbero sfuggire alla revisione costituzionale. Non potevamo pretendere l’immediata attuazione del Trattato che richiede procedure lunghe. I tedeschi vorrebbero che il Trattato avesse la durata di 60 anni, il Benelux la stessa durata del NATO e cioè 10 o 20 anni. Questioni da risolvere sono quelle relative all’Assemblea provvisoria, al Consiglio dei ministri, alle Commissioni, all’amministrazione. Nello stesso comunicato ufficiale della conferenza si è fatto cenno del contributo italiano. Il commissario deve essere unico? No. Si studiano le forme per un’amministrazione plurima. Come deve essere costituito il Consiglio dei ministri? Accenna ai lavori di Pella e Pacciardi. Dichiara poi che non si crede probabile una minaccia di guerra prossima, ma lo sforzo comunista tende all’abbandono dell’Europa da parte degli americani. [Il presidente del Consiglio replica agli interrogativi posti sulla nomina del commissario plurimo]. Dai governi. I tedeschi ritengono che è meglio sia composto di 7 membri anziché di sei. […] Non bisogna perdere di vista le varie fasi. C’è un periodo di «preparazione», un periodo «prefederale» ed uno «federale». La strada da percorrere è piena di difficoltà. Il Consiglio decide di fare dichiarazioni illustrative al Parlamento in una prossima occasione di discussione di politica estera . 