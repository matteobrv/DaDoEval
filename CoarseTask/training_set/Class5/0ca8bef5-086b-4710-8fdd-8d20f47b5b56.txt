Scambio di idee, ricevute delle indicazioni – le risposte dei partiti minori – non dare la sensazione di provvisorietà – quadratura –. Non mi sono mai trovato in condizioni simili. Questa è una novità assoluta – difficoltà per tutti –, per me se si tendesse troppo la corda. Non cerca difficoltà – più facile per lui ritirarsi – ma non ha difficoltà a sobbarcarsi la fatica. Desidera però che le esigenze gli siano fatte conoscere attraverso gli organi direttivi, non con mandati imperativi, di ammettere se sia generale il desiderio di rimpasto. Negli aggettivi essere meno perentori: ampio, radicale, ecc. Anche l’altra volta si andò fatalmente alla crisi benché la partenza fosse diversa. Se c’è la volontà di dare ad altro uomo allora è giustificata la crisi ma altrimenti non si può andare avanti con mandati imperativi. Ma se devono essere cambiati uomini di primo piano si presenta una questione morale per lui e non potrebbe rimanere. Se si tiene in questi limiti si può fare il rimpasto – suggerimenti, o.d.g., indicazioni dei direttivi e direzioni dei partiti sono canali sufficienti ad evitare discussioni pubbliche sugli uomini. La situazione è più grave però. Il governo non è in crisi perché non gode più la fiducia dei gruppi parlamentari. Sono i gruppi che sono in crisi! Parliamo pure prima del governo, dirò che si chiede un profondo rinnovamento pur non desiderando un cambiamento del presidente. Far tabula rasa di tutte le eccezioni. Ma mi domando: se non c’è nessun impegno e nessuna disciplina come si può procedere sicuri [?]. È doveroso per parte sua accettare consigli anche al di là di quello che sia giusto. Ma dobbiamo credere che un nuovo governo trovi l’appoggio e la fiducia dei gruppi parlamentari? Attenti a Romita. Domani relazioni. Oggi non si può fare il grande rinnovamento, quindi la crisi. Allora qualcosa di ridotto: tutto il ministero? Parte del ministero, se preferite il secondo io sono disposto a farlo. Dite il vostro pensiero. […] Intendo sottopormi ad una particolare disciplina. Dico che questi 20 mesi sono la prova del fuoco per noi. Se i gruppi [hanno] disciplina per loro anch’io accetto con disciplina, perché oggi occorre vincere. Romita sostiene che i voti certamente li hanno avuti dagli operai accanto a Nenni voti borghesi. Pensare alle riforme elettorali. La trova molto difficile. [Segue l’intervento di Giuseppe Dossetti]. Si va al gruppo, si parla. Non parlano quelli che hanno molte cose da dire, si sfugge alle responsabilità. 