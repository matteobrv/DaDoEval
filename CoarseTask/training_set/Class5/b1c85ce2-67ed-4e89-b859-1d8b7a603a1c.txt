È spiacente che ancora non sia stato trovato l’accordo sugli statali. Non vorrebbe che si desse l’impressione che le quest.[ioni] vengano risolte indip.[endentemente] dai loro termini obiettivi. Il governo è gravato di serissime responsabilità. Il min.[istro del] Tesoro si è adeguato per il pareggio la cui importanza è enorme all’interno e all’esterno. Si deve comprendere – se i ragionamenti non valgono non c’è che la persona del pres.[idente del] Consiglio e del gov.[erno]. Egli ha dato assicurazione di presentare entro luglio un nuovo progetto integrativo. La cifra non è determinabile preventivamente. Ripete questa assicurazione, ma non può andare al di là. Le prop.[oste] discutibili, salvo il tempo di attuazione, sono quelle di Parri (62) e Cappugi (60) . Si è già arrivati ad un aum.[ento] di 47 miliardi per emend.[amento]. Queste proposte verranno prese in considerazione. Un governo serio non può precisare la cifra. Se entro un dato tempo il governo non presenta la legge rimane la prop.[osta] di iniziativa. Chiede che non si pretenda di più. È inutile far discussioni in argomento. [Giuseppe Spataro pone ai voti l’impostazione del presidente del Consiglio, approvata con 5 voti contrari. L’adunanza riprende sui temi di politica estera, anche alla presenza dei senatori democristiani]. È difficile il suo compito in questo momento di trovare argomenti persuasivi. Una zona di dubbio o di rischio resta sempre. Più di cercare argomenti cercherà di dare un’impressione della via che si è percorsa per arrivare a questa decisione. Anzitutto prega di credere che non c’è alcuna intenzione di fare un agguato alla coscienza o vincolare le decisioni. Il problema riguarda molte nazioni ed in gran parte si svolge al di fuori di noi. Non è mancata diligenza nel governo per ottenere maggior lasso di tempo per dar luogo alle discussioni pubbliche. La convinzione del governo è matura. Il gruppo può dire: perché non è stato detto prima? Perché il gov.[erno] non poteva lanciare il paese in una campagna fino a che non avesse sicurezza che l’obiett.[ivo] sarebbe stato raggiunto. Anche oggi la questione che vien posta è di fiducia. Oggi alla Cam.[era]; non decidere sul testo di un trattato ma mandato di partecipare alle trattative. Il Parlamento – a parte gli o.d.g. – deve esprimere la sua approvazione alla fiducia. Quindi è questione di sensazione generale più che di argomentazione logica. – o rimanere isolati (neutr.[alità]); – o entrare [in] un patto di assistenza. Crede che nelle intenzioni dei partec.[ipanti] e dei propon.[enti] il patto deve essere di assistenza in caso di aggressione. Questo è il punto di partenza. Tutelare la pace. Ammesso ciò si può chiedere se è conveniente questo per l’Italia o un altro modo di difesa. Ma esiste in Italia la possibilità della neutralità? In Italia, di fatto, per pubbliche dichiaraz.[ioni] esiste una parte notevole che ha rotto la neutralità dichiarando che parteggerebbero per la Russia. Di fronte a questo patto reale – attivissimo – non c’è che politica di contrappeso (patto assis.[tenziale]) o di armamento che metta le parti in condi.[zioni] di non nuocere. L’esempio della Svezia non calza. Tradi.[zione] di neutralità (134 anni) – solo 9 deputati comunisti né minacciosi né attivi – maggior.[anza] socialliberale occidentalista – è il paese più capace di difesa e di armamento e di industria –. Altra è la situaz.[ione in Italia] (5 divisioni contro le 30 jugosl.[ave]), armamento [non leggibile] arretrato, ma anche ad avere denari: dove le materie prime se non dall’Occidente[?]. Nostra situazione strategica: le linee di un futuro conflitto passano fatalmente attraverso l’Italia – Valle Padana – sbocco alla Francia – Mare edIsole. Quindi due diversi occupanti (aggressori, difensori) – guerra civile, con un partito armato ed in continuo armamento –. È dovere di coscienza di guardare a questa situazione. È possibile avere appoggio dalla America senza impegni con gli altri Stati europei. In teoria soluzione intermedia e transitoria: ricerca di un rapporto speciale. Il fatto che sia definito inadatto il Patto di Bruxelles (renano) vuol dire che si è agito con cautela. Non si ebbe tempo di rintuzzare la propag.[anda] avvers.[aria] sul P.[atto] di Bruxelles. I progressi del P.[atto] atlantico: il modo con cui si sono svolte le trattative (elez.[ioni] americ.[ane], cambiam.[ento] person.[ale] diplom.[atico] americ.[ano]) sono stati seguiti attentamente. Lavorare in modo che se ci convincessimo di entrare non trovassimo la porta chiusa. L’unico documento (6 gennaio) porre la questione (non vogliamo perdere l’amicizia e la fiducia del popolo americano): non abbiamo la tendenza all’isolamento, non abbiamo mai fatto condizione del trattato. Noi abbiamo fede nella giust.[izia] e nella storia. Non vogliamo che una formula del trattato intralci la soluzione. Così per le colonie, non condizioni ma problemi da risolvere in sistema di alleanza. La questione dell’urgenza si pone per l’allarme gettato dalla intimidaz.[ione] di tutti i partiti comunisti di opposiz.[ione] o di guerra. Si è arrivati a formulare le cose in modo che dal documento – ancora provvisorio – si conoscono le linee o la sostanza. Separazione delle responsabilità: – esecutivo – parlamento. Princìpi del patto: 1. carattere difensivo contro [le] aggressioni; 2. patto di consultazione; 3. obbligo di reciproca assistenza relativ.[amente] alle forze di cui si dispone; 4. tassativo l’impegno dell’intervento, rispettate le prerogative del parlamento; 5. interv.[ento] non automatico meccanicam.[ente] affinché i partecip.[anti] trovino utile disporre le forze a difesa in vario modo. Le comunicaz.[ioni] di oggi sono i quesiti posti il 6 gennaio in forma molto dignitosa e di fiducia verso la democrazia americana. Risp.[osta]: non c’è altra base migliore che partecip.[are] ad un patto di assistenza. Criterio americano (campo economico OECE): aiutatevi per avere aiuto. Detto questo non c’è altra scelta: partecipare alle trattative. Nella fase costituente lavorano i grossi. Nella fase attuale noi siamo liberi e possiamo fare emendam.[enti]. Altre 4 «minori» lavorano con noi. A testo pronto saremo chiamati a firmare insieme agli altri. Il governo deve esprimere l’iniziativa – responsabilità e prudenza che debbono essere confortate dal consenso generico della maggioranza. È uno degli atti più gravi di fronte alla storia. Presa la decisione: dar battaglia e accettarla. Agitare la questione nell’opinione pubblica [e] si passi all’attacco. Errori sono e saranno inevitabili. Dubbi e rischi ce ne sono. Ma cosa sarebbe se oggi ci trovassimo con un gov.[erno] che avesse trascurato di tener la porta aperta o per viltà o per paura [?] La paura – inconfessato elem.[ento] – della politica in occidente. Potremmo noi difenderci contro le agitazioni rivoluzionarie? Noi oggi facciamo opera di distensione. Noi non aggrediamo, cerchiamo la tutela della pace. Ai p.[artiti] c.[omunisti], muovetevi entro la legge fuori del proposito rivoluz.[ionario] e fuori della liberazione che venga dall’est. Serenità che viene dal non essere isolati. Questa è la fine della guerra civile! (Vivissimi, prolungati applausi) . 