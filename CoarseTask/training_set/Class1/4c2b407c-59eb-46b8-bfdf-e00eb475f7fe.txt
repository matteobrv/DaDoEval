Come ha già dato notizia la «Reichspost», a Roma il 29 di questo mese ci saranno le elezioni del consiglio comunale . I democratici cristiani hanno qui per la volta redatto un programma che nell’insieme corrisponde a quello cristiano-sociale. Poiché dopo le ultime disposizioni vaticane volevano conservare l’unità con i conservatori, entrarono in trattativa con l’Unione Romana e le offrirono un compromesso, sulla base del quale ai democratici cristiani sarebbero toccati quattro mandati e nominalmente un artigiano e tre propagandisti della Democrazia cristiana, probabilmente anche Murri stesso. Sebbene le trattative non siano ancora concluse, sembra però che l’Unione Romana non voglia sapere nulla dai democratici cristiani. Questa associazione ha avuto finora, a partire dal 1870, il monopolio delle elezioni esclusivamente nelle proprie mani, questi candidati hanno finora amministrato assieme con i liberali. Hanno però sempre, come del resto succede abitualmente ai conservatori, trascurato il contatto con il popolo. Ora arrivano i democratici cristiani che potrebbero essere sicuramente un equilibrio nei confronti degli socialisti emergenti, che chiedono solo un’amministrazione per il popolo ma anche attraverso il popolo, ed ecco che i «cavalieri conti e commendatori» dell’antica città non tollerano ciò. Il «Domani [d’Italia n.d.t.]» tuttavia non dà la cosa per persa; noi dubitiamo però molto fortemente la possibilità di un accordo. Ciò nonostante da parte democratica cristiana viene fatta propaganda molto attiva. In ogni rione si tengono assemblee alle quali hanno libero accesso anche gli avversari. Il programma contiene tutti i provvedimenti sociali comunali: municipalizzazione dell’illuminazione, della tranvia, ufficio di collocamento ecc. Come modello serve l’amministrazione dei cristiano-sociali a Vienna e Murri, in un brillante discorso in cui sviluppò il concetto di municipio popolare, alla presenza di socialdemocratici e di conservatori indicò l’esempio di Vienna e concluse con un evviva al dr. Lueger e alla città di Vienna. Auguriamo ai nostri amici di Roma una brillante vittoria per il bene del cristianesimo e della democrazia. 