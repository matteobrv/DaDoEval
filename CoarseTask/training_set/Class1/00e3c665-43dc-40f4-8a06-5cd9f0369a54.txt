Ziano, 16 Ha finito testè di passare il pellegrinaggio radicale-socialista con la fila di bande che l’accompagnavano. L’addobbo esterno della via per cui esso doveva passare, consisteva in un arco con la scritta: «Benvenuti» e in cinque o sei bandiere parte coi colori di Trento e parte coi colori del Tirolo. Si tentò di far intervenire la banda e la rappresentanza comunale, ma non ne fu nulla. Anche l’accoglienza da parte della popolazione fu dura, fredda, agghiacciata. Alle grida che emettevano i giganti, di «via Ziano» ecc. non fu mai risposto dal popolo, che in piccol numero era accorso al loro passaggio nell’andata e ritorno. Lamenti ve ne sono molti, specialmente per gli sconcerti successi durante la processione col Santissimo e durante la Messa cantata, che fu disturbata da un continuo andirivieni di ciclisti. Altre notizie generali e particolari le serbiamo ad un’altra volta se il Popolo e l’Alto Adige non s’accontenteranno di questo. a.d. 