Il 6 settembre sulla zona del comune di Fornace (distretto politico di Trento) e su quella di S. Mauro (frazione di Baselga Pinè), distretto politico di Trento, si riversò un terribile temporale con grandine. In base ai rilievi curati dai periti del luogo il danno causato ammonta a circa 16.000 corone per Fornace e a circa 10.000 corone per S. Mauro. Dato che da parte del capitanato distrettuale di Trento sono già stati avviati con una sollecitudine degna di lode i provvedimenti a tale riguardo, i sottoscritti presentano la seguente proposta d’urgenza: «Tenendo conto che la situazione di queste località, in seguito al danno subito negli anni precedenti e alla grande difficoltà economica nella quale si trova costantemente, dovrebbe essere oggetto di particolare attenzione, venga concesso ai danneggiati dei suddetti comuni un adeguato contributo dalle casse dello Stato. Sotto l’aspetto formale i sottoscritti domandano che la presente proposta d’urgenza venga assegnata alla commissione competente senza la prima lettura . 