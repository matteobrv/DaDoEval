Il capoverso 1. del § 7 della Legge del 31 dicembre 1917 relativa alla protezione dei profughi di guerra autorizza il governo ad aumentare il sussidio in contante dei profughi, conformemente all’andamento del carovita. I sottoscritti richiedono perciò : L’eccelsa Camera voglia deliberare: «L’imperial-regio governo viene invitato ad aumentare il sussidio in contante per i profughi di guerra in base all’autorizzazione contenuta nel § 7 della Legge sui profughi e al crescente rincaro dei generi alimentari e degli articoli di prima necessità». Si richiede formalmente l’assegnazione alla Commissione per i profughi. 