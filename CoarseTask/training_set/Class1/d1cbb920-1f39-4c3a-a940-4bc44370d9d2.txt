Nei circoli cristiano-sociali austriaci le ardue lotte dei democratici cristiani italiani, soprattutto in seguito all’ultima crisi, vennero seguite con una simpatia così sincera che ai nostri lettori non dispiacerà ascoltare una valutazione della crisi in realtà non ancora superata da parte di una personalità che appartiene al direttivo del giovane movimento. Uno dei nostri collaboratori viennesi ebbe infatti in occasione di un suo soggiorno a Roma un colloquio col1’avvocato Luigi Stirati – direttore dell’organo principale della Democrazia cristiana «Il Domani d’ltalia» – il quale,in seguito alle dimissioni provvisorie di R. Murri, il noto promotore spirituale del movimento italiano, insieme ai suoi colleghi Gentili , Rosa , Valente , sta alla testa del movimento. La mia prima domanda, così scrive il nostro collaboratore, fu se gli fosse noto come la stampa cattolica tedesca in Austria e in Germania seguisse la disputa democratico cristiana in Italia. «Abbiamo letto con molto piacere – rispose Stirati – alcuni articoli della viennese «Reichspost», della «Germania», della «Kolnische Volkszeitung», della «Augsburger Postzeitung» e di altri giornali del Zentrum; da questi voci desumiamo che la stampa tedesca simpatiz-za per la nostra causa; anzi alcuni giornali, che non sono tra quelli nominati, sono ancora più radicali di noi stessi nella valutazione delle ultime disposizioni . In alcuni brani si credeva addirittura che la Santa Sede avesse veramente preso posizione contro la Democrazia cristiana.» Lei e i suoi colleghi non avete avuto alcun dubbio che non si potesse trattare di una tale condanna di principio? Mai! Sarebbe in un certo qual modo un grosso regresso per la Chiesa stessa. Del resto la giusta spiegazione non era particolarmente difficile per noi. La continua denuncia da parte della maggior parte della stampa cattolica conservatrice cercava sempre di rendere sospetto il nostro movimento agli occhi dell’autorità ecclesiastica superiore. Poi nell’estate scorsa ci fu il congresso di Varese, ove un gruppo democratico cristiano dell’Italia del nord sostenne opinioni radicali riguardo alla astensione dal voto . Allora i nostri organi avevano subito respinto con decisione ogni rapporto con queste idee; ma ciò nonostante una certa stampa approfittò di questi avvenimenti per accusarci di essere nemici dell’attuale indirizzo politico-religioso. Infine sopraggiunse la forte polemica di Murri contro la «Voce della Verità»; vennero dette molte verità grossolane che non potevano piacere all’organo degli elementi più conservatori di Roma. Tutto questo e ancora qualcos’altro hanno realizzato le ultime disposizioni. Erano appunto dirette contro il pericolo che dalla nostra agitazione sociale potesse formarsi un movimento del tutto politico. Ma questo pericolo non esisteva; il nostro programma e i tratti generali del movimento democratico cristiano ne sono una viva dimostrazione.» E se posso chiederle, come è stata la sua prima impressione dopo la notizia dell’ultimo decreto? «Scoraggiante. Potevamo veramente credere che la Santa Sede avesse perso la fiducia in noi. Lei deve ammettere che una simile... scoperta non era piacevole per quei giovani che fino ad ora erano convinti di sostenere con il movimento le idee della enciclica Rerum Novarum». Che cosa ha indotto lei e i suoi compagni di idee a cambiare 1a decisa posizione che «Il Domani d’Italia» aveva assunto contro gli statuti dell’Opera dei Congressi? «Bisogna innanzi tutto constatare che noi non abbiamo mai pensato a una ribellione contro la Santa Sede. Ci venne anche detto da diverse parti che non si voleva procedere in modo troppo severo nell’attuazione del decreto, ed è realtà che l’arcivescovo di Milano chiese a Roma la sospensione delle disposizioni per la sua diocesi. Se verrà esercitato lo stesso riguardo anche nelle altre province, allora il futuro è già assicurato.» II nostro colloquio – prosegue il nostro collaboratore – si dedicò poi al movimento cristiano-sociale in Austria e alle ultime elezioni viennesi e potei constatare con gioia che anche i democratici cristiani italiani conoscono esattamente i nostri progressi e li seguono con calda partecipazione. Sono anche in grado di comunicare che in Vaticano si lavora già con zelo a una seconda edizione del decreto e degli statuti. Sembra che si sia riconosciuto che secondo i nuovi statuti i vescovi sarebbero esposti a una responsabilità troppo grande anche di fronte alla legge. Speriamo che i democratici cristiani possano trovare, a vantaggio della Chiesa e della Democrazia cristiana, un maggiore riconoscimento nel decreto che attendiamo, o speriamo piuttosto,che i laici cattolici conservatori finalmente capiscano che oggigiorno non è più possibile pensare soltanto al 20 settembre 1870 . 