Nel gennaio 1918 vennero arrestati 37 italiani del Trentino, tra i quali gli ex deputati Avancini e Paolazzi e il commissario governativo della città di Trento dr. Bertolini , e un comunicato ufficiale alla stampa diceva che le autorità miliari erano riuscite a rintracciare un’azione spionistica in grande stile. Finora degli arrestati due sono morti in arresto, 15 sono stati messi in libertà, 17 sono ancora in custodia preventiva, di questi 5 sono ricoverati nell’ospedale degli inquisiti in uno stato di forte deperimento. È diventato noto che gli imputati vennero interrogati solo molte settimane dopo il loro arresto e che anche coloro, contro i quali fu subito chiaro che non c’era nulla, vennero messi in libertà provvisoria solo dopo parecchi mesi di custodia preventiva; che anche contro tutti gli altri nonostante un’indagine di mesi non si poterono trovare le minime note per la formulazione dell’accusa. Si chiede perciò all’imperial-regio governo : «È disposto a fare al più presto una relazione al Parlamento sullo stato del processo e sulle accuse che sono sollevate contro gli arrestati?» 