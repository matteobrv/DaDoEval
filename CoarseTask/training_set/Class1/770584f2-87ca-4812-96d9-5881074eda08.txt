II. Mozione delle Istituzioni cittadine per la tramvia di Fiemme […] Il Cons. D.r Alcide Degasperi non crede necessario entrare nel merito della questione, tanto più che la discussione si limitò a criteri del tutto generali. Crede che nel proprio interesse la città di Trento possa insistere per la sua congiunzione con la Valle di Fiemme e per una soluzione migliorata del progetto governativo, ma per parlare di tattica non è d’accordo nell’uso di certe frasi o nella pronuncia di certe condanne, le quali possono provocare reazioni dannose, trovandoci in un campo di conflitto d’interessi . Per proprio conto egli non assumerebbe le responsabilità di una tattica dimostrativa. […] 