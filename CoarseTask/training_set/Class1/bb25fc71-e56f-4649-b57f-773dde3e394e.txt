Nella notte dal 12 al 13 aprile 1912 la località di Gries nel comune di Canazei fu colpita da un disastroso incendio che distrusse la maggior parte delle case. Il danno dell’incendio ammonta secondo i dati dei giornali a circa 200.000 corone. Solo pochi danneggiati erano assicurati. La popolazione appartiene agli strati più poveri della regione. I sottoscritti presentano perciò la proposta urgente: «L’imperial-regio governo viene invitato a concedere ai danneggiati di Gries-Canazei un pronto e consistente sussidio dai fondi per i casi di emergenza». La presente proposta va inoltrata senza prima lettura alla Commissione per lo stato d’emergenza . 