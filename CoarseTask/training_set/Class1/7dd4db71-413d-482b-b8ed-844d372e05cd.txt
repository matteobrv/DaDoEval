È convocata a Trento per giovedì 3 marzo l’adunanza generale dell’«Unione politica popolare del Trentino». L’adunanza si terrà nella sala del Comitato Diocesano gentilmente concessa, incominciando alle 9 del mattino. Ordine del giorno: 1. la nuova situazione parlamentare, relatore avv. d.r Enrico Conci, deputato al parlamento e alla dieta. 2. La nuova legge scolastica ed il suo scoprimento, relatore prof. D.r G. de Gentili, deputato al parlamento e alla dieta. 3. Il programma stradale e la sua esecuzione, relatore ispett. Sup. Albino Tonelli, deputato al parlamento e alla dieta. 4. Provvedimenti economico-sociali al parlamento e alla dieta (arginazioni, pastorizia, facilitazioni militari, ecc.) relatore on. Deputato Mons. B. Delugan. Eccitiamo quindi i soci dell’«Unione politica», specialmente i fiduciari, a voler intervenire nell’adunanza nella quale i deputati del partito riferiranno intorno alla loro attività ed agli interessi generali del paese. Confidiamo in un numeroso concorso da tutte le parti del Trentino. Trento, 23 febbraio 1910 Per la presidenza Mons. G. B. Delugan pres. Dr. A. Degasperi segr. 