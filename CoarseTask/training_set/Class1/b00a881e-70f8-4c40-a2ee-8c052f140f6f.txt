Trento, 9 novembre Riceviamo il seguente dispaccio: Dall’edizione serale di ieri della «Reichspost» apprendo che l’offerta raccolta nel Sudtirolo per i caduti di Tripoli viene presentata come azione di alto tradimento. Ragionevolmente il sentimento dell’appartenenza alla propria nazione non deve essere messo in contrasto con la comunità politica. Colgo l’occasione per constatare che alcune persone che erano estranee all’iniziativa del comitato e che volevano che il denaro venisse risparmiato per necessità più vicine e urgenti, forse vengono spinte dal comportamento inqualificabile della maggior parte della stampa viennese e tirolese a comunicati che respingono chiaramente la solidarietà con la stampa viennese. La stampa viennese e la stampa tedesca di provincia sono piene di sarcasmi e di attacchi velenosi contro tutto ciò che è italiano, cosicché ogni italiano, dovunque egli viva, si sente apertamente disgustato. Seguiamo esattamente la corrispondenza tedesca del Reich, quella francese e inglese; nessuna è così turcofila e unanimemente italofoba come quella viennese . Quale italiano di indirizzo cristiano-sociale deploro che anche una parte della stampa cristiana non si sottragga a questo esempio e non mantenga una posizione più tranquilla, giusta e almeno più riservata, come all’inizio l’aveva assunta la «Reichspost». Mi appello alla Vostra nota lealtà per un’amichevole presa d’atto della nostra dichiarazione. 