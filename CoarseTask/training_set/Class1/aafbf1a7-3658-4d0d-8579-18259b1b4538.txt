Tra le risoluzioni riguardanti la stampa che il D.r Funder, direttore della Reichspost, presentò e motivò egregiamente al congresso cattolico di Innsbruck, ricorderanno i lettori che ve n’era una la quale eccitava a studiare il problema di un’agenzia telegrafica internazionale per il servizio dei nostri giornali. Che la proposta giungesse a buon punto e che essa fosse ormai necessaria nessuno lo può negare. Infatti la crescente influenza o meglio il predominio del filo elettrico nell’attuale giornalismo ha aumentato sinora in modo inaudito l’importanza delle agenzie telegrafiche per la stampa e l’influenza delle medesime sulla stampa stessa. Ma in quella misura che questa importanza andò crescendo, la stampa cattolica dovette amaramente risentirsi, che le odierne aziende si trovino in mani o direttamente ed apertamente ostili alla Chiesa cattolica, la sua gerarchia ed i suoi interessi. L’agenzia internazionale tedesca Wolff si trova finanziariamente in mani ebree ed è influenzata dal Governo germanico, in parte anche dall’ungherese. L’agenzia francese Havas è affatto indipendente dal Governo francese e sostenuta dai denari di pronunziati nemici del nome cattolico. Sono in generale in balia degli Ebrei l’agenzia inglese Reutter e l’agenzia Dalziel, che procura principalmente le notizie dell’America e dell’Estremo Oriente. La Stefani è uno strumento del Governo italiano e l’agenzia Herold del Governo russo. Esistono poi delle convenzioni fra codeste agenzie, cosicché la Wolff assume per i propri abbonati il servizio delle notizie spagnuole e portoghesi dalla Havas, e l’agenzia Herold le notizie francesi della Havas, ecc. L’opinione pubblica che tutte e singole le attuali agenzie si trovino in mano della massoneria internazionale e degli Ebrei, sarà formalmente alquanto esagerata, ma materialmente e in ultima analisi è affatto giusta. Cosa significhi questo stato di cose per la stampa cattolica e in pari tempo per la Chiesa e per l’intero mondo cattolico, non può farsene un’idea adeguata, se non chi possiede lunga pratica ed esperienza del giornalismo. Il meno si è ancora, che tutto quanto è cattolico, che ridonda cioè a favore e vantaggio del cattolicismo, viene per quanto possibile passato sotto silenzio. Peggiore assai è la malignità con cui si redigono le notizie, ogni qualvolta vi sono coinvolti interessi cattolici. Prendiamo per esempio i telegrammi intorno alle discussioni parlamentari. Gli oratori anticattolici si fanno risaltare, i discorsi dei deputati cattolici si accennano il più brevemente possibile. Eccovi un dispaccio della Havas riguardo alla Camera francese: «Il presidente dei ministri constatò tra gli applausi generali l’esistenza di mene clericali-antipatriottiche. Il deputato X (catt.) cercò di mettere in dubbio la cosa». Questa versione fa il giro della stampa mondiale. Il pubblico riporta l’impressione che il presidente abbia davvero le prove dell’esistenza di tali mene, che il deputato X invece non abbia fatto altro che negare. La verità si è all’incontro che il presidente cercò di dare le prove e che il deputato cattolico portò le prove del contrario. Oppure si legge in merito alla Camera spagnuola: «Il conte Romanones fece dettagliate rilevazioni circa i soprusi di una quantità di vescovi spagnoli. Il deputato Dominguez si studiò di attenuarle». Anche questa versione passa nei giornali di tutti i paesi. L’impressione è di nuovo che i vescovi spagnuoli abbiano commesso dei soprusi e che Dominguez abbia indarno procurato di ribattere l’accusa. In realtà i soprusi non erano che fantasie del conte Romanones, fantasie che il deputato ha completamente distrutte. Se si tratta di trasmettere posteriori giudizi della stampa sopra discussioni politiche ecclesiastiche in un Parlamento si può andare sicuri che le agenzie citano bensì le osservazioni tendenziose dei fogli anticlericali, ma di rado quelle dei giornali cattolici ed anche allora possibilmente mutilate. Né meno parziali sono le notizie delle agenzie, quando in uno Stato scoppia un conflitto fra l’autorità ecclesiastica e il potere civile. Ne avemmo un esempio classico nel conflitto fra la Santa Sede e il Governo francese per l’espulsione degli ordini religiosi e per le leggi di separazione, ed ora nella vertenza con la Spagna. Con poche frasi si mettono gli atti del governo nella luce più favorevole, anche quando l’ingiustizia è patente, quelli della Chiesa invece si dipingono come pretese esagerate, effetti d’intolleranza ecc. È vero che apparentemente non si fanno apprezzamenti personali sugli atti in questione, ma i dispacci sono redatti in modo che non torna difficile comprendere da qual parte stiano le simpatie dell’agenzia. L’abile redazione di dispacci – lo disse già Bismarck – è un’arma fra le mani delle moderne agenzie, essa è ormai diventata un’arte diabolica colla quale si finge di riferire nient’altro che i fatti in modo puramente oggettivo ma in realtà si fa troppo sovente ed in cose essenziali il contrario. L’accennato tendenzioso sistema si riscontra del pari in caso di eventuali conflitti fra qualche dignitario ecclesiastico e qualche uomo di Stato anticattolico. Basti accennare alla legione di telegrammi della vertenza Montagnini- Clemenceau, poi quali oltre a mons. Montagnini si tentò di compromettere S.E. il Cardinale Segretario di Stato e persino il Santo Padre. Le stesse arie subdole vengono adottate quando si tratta di comunicare dei provvedimenti della Santa Sede. Una specialità delle agenzie è ormai poi la divulgazione di scandali clericali e la relazione di processi sensazionali compromettenti i cattolici. Né meno maligno è il contegno delle agenzie di fronte ai Governi cattolici. Il loro contegno diventa nella pluralità dei casi una campagna ora latente ora aperta a favore di partiti opposti al Governo cattolico e una continua suggestione dell’opinione pubblica in Europa contro il governo. Per tal modo si lavora da tanti anni contro il Governo belga, così pochi mesi fa contro il Ministero Maura in Ispagna. Trattandosi di elezioni parlamentari, le agenzie si mettono sempre al servizio dei partiti anticattolici e agiscono in questo senso sull’opinione pubblica. Questo metodo perverso non risparmia nemmanco i sovrani cattolici e le loro corti. Qui si ama specialmente il sistema di telegrafare in certi casi le asserzioni di quei giornali, che sono soprattutto sfavorevoli. Si potrebbe inoltre dir molto sui rapporti fra le agenzie telegrafiche, la borsa e le moderne grandi imprese per azioni, ma ciò non fa al caso nostro. Giova invece accennare, che sembra bene spesso, che la fonte di certi dispacci da Parigi sia il «Matin», di certi dispacci da Vienna la «Neue Freie Presse», fenomeno questo che dice e spiega tante e tante cose. Ultimamente si è ancora manifestata con la più terribile evidenza l’influenza funesta delle attuali agenzie nel caso Franco Ferrer. Simile a violenta marcia si riversò in questa circostanza nella stampa mondiale una falange delle più tendenziose notizie telegrafiche, per mezzo delle quali l’opinione pubblica in vari paesi fu irritata al delirio e scatenata una vera rabbia satanica contro Chiesa, clero e cattolici. Giammai la massoneria e l’odio antireligioso si sono serviti in modo più ardito e più spudorato delle agenzie telegrafiche. Osservando il contegno delle odierne agenzie di fronte al cattolicismo si riscontra almeno la mira incessante di seppellire, di eliminarlo dalla vita pubblica e di discreditarlo. Ed in verità bisogna purtroppo convenire, che questo sodo lavorio ha conseguito i suoi effetti ed altri ne conseguirà ancora, tanto maggiore quanto più l’intiera evoluzione della società accrescerà l’influenza e l’importanza delle agenzie. È straordinariamente sintomatico che anche governi non cattolici cominciano ormai a sentire il peso di questa eccessiva influenza. Il gran male si è che queste agenzie non solo dominano oggidì quasi il totale servizio di notizie della stampa anticattolica ed indipendente, ma che persino i giornali cattolici ne abbisognano e semplicemente non possono farne a meno, cosicché la maggior parte dei grandi e medi fogli cattolici vedrebbero minacciata la loro esistenza, se si precludessero le agenzie. Certamente che i fogli cattolici modificheranno i telegrammi tendenziosi ove li trovino sospetti. Ma con ciò si rimedia ben poco. I dispacci non sono poi così maligni come nell’originale, ma non sono quello che dovrebbero essere, vale a dire la veritiera smentita degli altri, che compaiono immutati nella stampa avversaria. E finché si è in grado di dare una smentita in base a notizie dirette od a giornali cattolici arrivati dai rispettivi paesi trascorrono vari giorni, troppo tardi per correggere le prime impressioni che han già confuso gli animi. È innegabile che il mondo cattolico fa oggi grandissimi sforzi per il suo giornalismo, ma fintanto che questo è obbligato a dipendere dalle attuali agenzie telegrafiche e si trova in tal modo tributario dei nemici del cattolicismo, con un tributo annuo di quasi un milione, il nostro lavoro sarà più che per metà frustrato. Il nemico possiede in mezzo allo stesso nostro giornalismo una rocca fortissima, che noi gli abbiamo costrutta col nostro denaro e continuamente gli manteniamo. Se egli non domina nella stampa cattolica colla penna, vi domina però per mezzo del filo elettrico, il quale al giorno d’oggi è perlomeno importante quanto la penna. Il mondo cattolico ha dato alla sua stampa la penna. L’ora presente domanda imperiosamente che le si dia il filo elettrico! non meno indispensabile requisito, il filo elettrico! 