Prendo la parola soltanto per osservare che non si tratta, come ho accennato prima, di ordinanze, ma si tratta di circolari confidenziali che sono venute a nostra cognizione soltanto per la indiscrezione di qualche giornale e non del Trentino – e quindi la cosa è ancora peggiorata anche dal punto di vista della legalità. Esprimo ancora la mia soddisfazione per il fatto che tutti gli oratori che hanno preso la parola sulla presenta proposta l’hanno appoggiata e perché contemporaneamente è stata presentata anche una interpellanza nello stesso senso . 