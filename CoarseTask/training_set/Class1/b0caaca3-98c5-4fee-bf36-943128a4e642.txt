Quando nell’autunno del 1895 i rappresentanti del partito «Vereinigte Christen» conquistarono per la prima volta il Municipio di Vienna con una maggioranza debolissima , la «grande stampa» assicurava che sarebbe stato un male passeggero, una di quelle improvvisate che fanno spesso le grandi città, dopo gli esempi parigini. Seguì quell’anno di inceretezze che fu il ’96, ove il liberalismo decrepito fece l’ultimo sforzo, mise in moto tutte le leve, tanto da innalzare fra principe e popolo una barriera che né quegli né questo volevano. Fu in principio di quell’anno che il nuovo partito cristianosociale tenne il primo congresso nel Musikvereinsaal, ove il Lueger incoraggiava i suoi con queste parole: «i nostri vecchi non avevano il telegrafo, e quando si avvicinava l’inimico, accendevano una grande corona di fuochi sulla linea dei monti. Quei fuochi volevano dire che il popolo si armasse ed accorresse, perché il nemico avanzava. Le ultimi elezioni comunali sono per voi, o Viennesi, una luminosa corona, e vi segnano che dovete sollevarvi tutti come un uomo solo. E voi ubbidirete ai nostri segnali, e spazzerete via coloro che della libertà non ebbero che il nome e che non rappresentarono mai i sensi del popolo... Il giorno della liberazione si avvicina, o popoli cristiani, e con esso finisce la lunga notte della dominazione liberale!» Queste ultime parole furono una profezia che i dotti del senno di poi appellarono facile. Agli 8 aprile del medesimo anno il D.r Lueger venne rieletto borgomastro per la quarta volta , e finalmente anche sanzionato. Da quel giorno si fanno sentire nella capitale i benefici influssi dell’economia cristiana. Dire in particolare di questi sarebbe ripetersi, ma ier l’altro il D.r Lueger gettando un breve sguardo sul passato, prima di entrare in un nuovo periodo di lavoro poteva dire: «Quando l’attuale maggioranza assunse il governo della città, ci si disse che non saremmo stati capaci a nulla; eppure siamo stati noi che abbiamo introdotto in questa nostra Vienna tutti i prodotti del moderno progresso. Lo spirito del Cristianesimo e l’energia del popolo tedesco crearono nei tempi antichi opere meravigliose come il campanile di Santo Stefano; lo spirito cristiano e la forza d’iniziativa del popolo faranno grande Vienna e la patria austriaca». Fu un momento solenne quando il D.r Lueger nell’ultima seduta comunale ritornò nel suo antico posto di sinistra, che aveva lasciato disoccupato per sei anni mentre si stava compiendo l’atto dell’elezione. Ritornava a quel posto, donde per anni e anni aveva fulminato la maggioranza liberale, e aveva mandato tante volte il grido d’allarme, finché il popolo cristiano venne e sedette a giudizio sopra gli sfruttatori. Ma vi ritornava per poco, perché 124 su 145 rappresentanti lo richiamavano subito fra grandi applausi al seggio presidenziale. Così questo «famigerato antisemita», come diceva il giornale liberale di qui, continuerà imperterrito per la sua via ancora per lungo tempo. Ma, signori miei, quest’uomo ha letto nell’anima del suo popolo e l’ha capita quest’anima, se ne è fatto giorno per giorno il portavoce, e quando agì seppe di avere il più largo consenso con sé in ogni asso popolare. A ragione quindi nel suo discorso inaugurale il campione della democrazia cristiana austriaca desiderava quelle due cose, rimaste compagne del suo passato: l’aiuto di Dio e la fedeltà del popolo cristiano. f.-s. 