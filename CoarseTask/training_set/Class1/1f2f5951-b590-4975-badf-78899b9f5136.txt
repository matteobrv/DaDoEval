Martedì dunque i soci dell’unione politica sono convocati a Trento. Gli avversari si allarmano oramai della convocazione e vedono nell’adunanza corale statuaria la chiusura solenne di un febbrile lavoro preparato già completo per le elezioni dietali. Il Popolo sa di certo che da parte nostra si sono stabiliti i candidati, il Messaggero in una lunghissima corrispondenza da Trento prevede il finimondo da parte del Comitato diocesano, nel quale finirà col pretendere l’indirizzo antinazionale e lo spirito acre di combattività contro i fratelli rurali. Vedete, si inquietano, danno l’allarmi, all’opera, presupponendo od esagerando la supposizione di un lavoro che purtroppo non abbiamo né compiuto né cominciato. Si fanno previsioni sulla campagna dietale, sull’ardore delle batterie, e noi? – Noi, non sentiamo ancora l’odore del fumo, meno ancora abbiamo preparate le armi, meno ancora: mancano perfino i combattenti. Il Partito popolare ha certo nell’ultima campagna causato un progresso nell’elezione politica del popolo nostro, ma tanto siamo indietro ancora! L’abbiamo voluto constatare anche recentemente dall’esito di una circolare dell’Unione politica intorno al metodo di disegnare i candidati dietali! Ai primi di novembre i socialisti si riuniranno a congresso per la campagna dietale, i giornali parlano dello scioglimento della dieta... bisogna rassegnarsi e mettersi al lavoro! Ma fossero le elezioni dietali anche lontanissime, altri compiti urgono la nostra e la vostra cooperazione. Vi abbiamo accennato altra volta, svolgendo l’ordine del giorno. Ebbene, noi contiamo sulla vostra maestà politica, sul vostro spirito di sacrificio, e vi aspettiamo tutti senza fallo, martedì a Trento. Libero il discutere, puri e fermi i propositi! Ordine del giorno 1. Relazione del presidente mons. B. Delugan, deputato al Parlamento e alla Dieta. 2. Politica dietale – Relatore il dott. E. Conci deputato e membro di Giunta. 3. Organizzazione e campagna elettorale – Relatore il dott. A. Degasperi. 4. Nomina della nuova direzione. 5. Intorno alla nuova legge sul commercio dei vini. – Relatore B. Paolazzi, deputato del Parlamento. 6. Eventualia. 