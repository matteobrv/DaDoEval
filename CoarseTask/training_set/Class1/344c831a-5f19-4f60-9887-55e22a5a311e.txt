Il Trentino considera come suo dovere principale di contribuire a mantenere la calma e ad evitare qualunque eccitazione ingiustificata . Ci sforziamo quindi anzitutto di accertare più ch’è possibile le notizie. Mettiamo in guardia contro notizie allarmistiche che si sono sparse un po’ dappertutto. Ricordiamo che contro i propagatori di falsi allarmi ci sono anche delle sanzioni penali. Siamo ad una svolta della storia. Ognuno cerchi di affrontare l’ora che corre con fermezza d’animo. È lo stato psichico necessario per uscir meglio da simili frangenti. 