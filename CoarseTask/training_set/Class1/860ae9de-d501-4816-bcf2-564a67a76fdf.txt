Era già noto prima dello scoppio della guerra che nelle zone abitate da italiani erano state compilate liste di proscrizione, ovvero elenchi di persone contro le quali, come presunte «sospette politicamente», in caso di complicazioni belliche con l’Italia dovevano essere presi provvedimenti eccezionali. Infatti immediatamente prima e dopo dello scoppio della guerra si procedette a una serie di confinamenti e di internamenti. Sacerdoti, medici, avvocati, insegnanti, possidenti, contadini, industriali, uomini e donne di ogni classe e di ogni età furono improvvisamente allontanati dalle loro famiglie e dai loro affari e senza riguardo agli svantaggi arrecati in tal modo a loro o alla popolazione e trascinati molto lontano dal loro paese di origine. In che maniera indiscriminata e senza meta si sia così proceduto, lo si può desumere dal fatto che tra gli altri, oltre a qualche cretino e oltre a bambini furono portati in un solo campo di internamento anche un cieco e tre sordomuti, i quali sicuramente non potevano rappresentare un pericolo per gli interessi di Stato. E persino soldati che erano stati feriti sul campo di battaglia ed erano diventati inabili al servizio vennero ugualmente internati, come dall’altra parte successe più avanti che alcuni internati vennero rilasciati dal campo di internamento per servizi bellici e dopo essere stati feriti venivano nuovamente trasportati come invalidi di guerra nel campo di internamento. Del resto a nessuno venne mai nemmeno accennato il motivo della disposizione, e anche ripetute istanze di chiarimento dei motivi rimasero senza risposta o vennero respinte. Negli internamenti si procedette in maniera molto brutale; per strada, in un caffé, di notte queste persone che dovevano essere internate venivano arrestate; non si lasciava loro il tempo per sistemare gli affari pubblici o privati, e neppure per congedarsi dalla famiglia e per prendere con sé il necessario per il lungo viaggio e per il soggiorno all’estero; come erano stati trovati, con gli abiti che indossavano al momento dell’arresto erano costretti a seguire coloro che li arrestavano. Vennero trattati come comuni delinquenti, gettati in carcere; durante il viaggio spesso non venivano neanche riforniti di viveri e fu loro perfino impedito di potersi procurare i viveri necessari a spese proprie. Arrivati al luogo di destinazione, nei cosìddetti «campi di concentramento» non trovavano nulla di preparato; sulla paglia e sul pavimento freddo dovevano dormire e soffrire la fame, anche se non pochi tra loro erano malati e deboli; e così è successo che internati subito dopo essere stati trascinati via perivano per gli strapazzi. Nella maggior parte dei casi, poi, l’internamento è stato operato senza una ragione plausibile: non vi era nessuna infrazione di legge; molti erano stati segnati nella lista dei proscritti pur aderendo ad una associazione espressamente autorizzata dal governo, oppure perché difendevano i diritti nazionali della popolazione o perché anni fa avevano avuto qualche scontro con un ufficiale, oppure con un impiegato politico, oppure con un gendarme in una qualsiasi riunione. Coloro che sono stati risparmiati a questo internamento conseguente allo scoppio della guerra, credevano che oramai la vita di proscrizione fosse finita e speravano di poter respirare in libertà. Furono perciò molto sorpresi quando videro prendere siffatte deliberazioni di internamento, senza un qualsiasi esame dei dati di fatto, ma in base a denuncie fatte, ad esempio, da un confidente o da un avversario che aveva spedito una lettera anonima. Gli organi dipendenti, come i gendarmi, i funzionari di polizia, ecc., si sentivano ormai in possesso di un nuovo potere ed in molti casi sfruttavano l’occasione con il piacere di colpire o allontanate personalità a loro non gradite e di potersi in tal modo fare dei meriti. Infatti, erano oramai in grado di formulare accuse senza dover portare dimostrazioni e prove, cosa che richiede sempre un lavoro minuzioso e spiacevole; e non occorreva neanche che citassero i fatti in base ai quali avevano agito. Bastava definire una persona sospetta di mentalità e atteggiamenti nazionalisti e subito gli effetti erano visibili. E questo sia detto sopratutto per i sacerdoti, che erano diventati vittime del loro profondo senso del dovere di fronte alla carica che ricoprivano ed agli interessi che venivano loro affidati. Tutte queste deliberazioni mancavano di una base giuridica qualsiasi, anzi esse si infrangevano contro la chiara e precisa norma del paragrafo 3, lit. c, della legge del 5 maggio 1869, R.G.BL. n. 66, la quale regola le conseguenze della sospensione dei diritti generali del cittadino, sospensione prevista nel senso dell’articolo 20 della legge fondamentale dello Stato del 21 dicembre 1867, R.G.Bl. n. 142, in caso di una guerra o nell’immediata imminenza di imprese belliche. Secondo questa legge persone che potrebbero mettere in pericolo l’ordine pubblico, in questi casi, da un lato possono venire espulsi da luoghi dove non sono autorizzati, dall’altro però possono anche essere costretti a non lasciare il comune o il distretto di loro attinenza. Nessuna legge invece dà diritto alle autorità di allontanare a proprio piacere la gente e di destinarla in comuni di loro scelta e tanto meno di chiuderle in campo di concentramento. Del resto, la punizione per una determinata infrazione di legge e in questo senso per la persona che si è resa colpevole di una tale infrazione, non può uscire dai limiti stabiliti dalla legge stessa e dalle misure previste dalla medesima. Perciò ci si sarebbe potuto attendere che verso coloro, che solo per un sospetto indeterminato e non dimostrato e senza base concreta di prove sono stati perseguiti, si agisse soltanto con la limitazione della loro libertà personale, nel senso richiesto da un possibile pericolo, nell’interesse pubblico e allo scopo di limitare questo pericolo. Per il resto, c’era da aspettarsi che sarebbero stati trattati con tutti i riguardi possibili. Invece, sono stati creati i famigerati campi di internamento che storicamente sono forse uno dei capitoli più tristi di questa guerra. Sarebbe stato almeno necessario affidare a impiegati e a funzionari particolarmente pacati, equilibrati e pieni di tatto, 1.1 direzione di questi campi di concentramento. Questo purtroppo non è accaduto. R accaduto invece che i direttori dei campi, per mancanza di ogni sorveglianza burocratica e di controllo, si sono immaginati di potere agire in maniera arbitraria e senza limitazione. Tanto per citare un esempio, il direttore del campo di Katzenau, presso Linz, ha superato il senso della misura fino al punto da dichiarare esplicitamente che gli internati erano privi di qualsiasi diritto, e li ha trattati in conformità. Egli lo ha detto esplicitamente e pubblicamente, dunque, che nel suo campo non vigeva nessuna legge. Dato questo punto di vista, si spiega facilmente come tutti i residenti nei campi fossero sottoposti a limitazioni e privazioni dei tutto ingiustificate. Per esempio, si prescriveva loro l’ora in cui si dovevano alzare, andare a letto; insomma erano trattati come criminali, come carcerati e non come uomini liberi. Sappiamo di casi in cui sono state applicate misure di punizione arbitrarie per la semplice ragione che, per esempio, il direttore del campo non era stato salutato oppure perché non si era andato incontro a lui con quella deferenza alla quale diceva di avere diritto. E non solo queste forme di punizione sono state inflitte agli internati, ma anche si è minacciato di procedere ad una segregazione più severa e si è proibito ad un internato di fare valere diritti di carattere privato verso un impiegato dell’amministrazione del campo. Così pure, ad un altro, è stato proibito con lo stesso genere di minaccia, di inoltrare una domanda al tribunale a difesa del suo onore ferito. Secondo informazioni attendibilissime, nei campi di internamento, in seguito a maltrattamenti, si sono verificati persino casi di suicidio. Alcuni internati sono stati chiusi nelle così dette camere di tortura, - sono così definiti dagli internati i locali di segregazione - li hanno legati e li hanno percossi, senza che la direzione del campo si sia presa la pena di intervenire oppure di prendere qualsiasi misura. Durante una ispezione, un internato è stato trattato in maniera tale da un sorvegliante che poco tempo dopo è motto per i maltrattamenti subiti. È però perfettamente chiaro che la responsabilità per questi eccessi non ricade solo immediatamente sugli impiegati del campo, ma anche sulle autorità preposte, che non adempiono o trascurano i loro doveri di sorveglianza nei campi di cui stiamo parlando. Anche in diverse piccole località dove si sono organizzati campi di confinamento, i confinati sono stati trattati in maniera dura ed indegna. Quando è stato concesso un breve permesso di visitare parenti, oppure per affari di carattere urgente, gli internati o i confinati sono stati accompagnati dai gendarmi con la baionetta in spalla, come se si trattasse di delinquenti colpevoli di grave reato. La corrispondenza degli internati o dei confinati veni va spedita con grande indugio, molto in ritardo. Si deliberò che tutte le lettere e le cartoline, a scopo di censura, venissero mandate a Vienna. Accadeva che la corrispondenza che proveniva dalla zona di guerra, oppure vi era diretta, in maniera del tutto superflua e spesso con grave danno di tutti gli interessati, veniva censurata due, tre volte con grande perdita di tempo. È accaduto che anche in caso di morte dei genitori o di altri appartenenti alla famiglia, internati e confinati hanno saputo la notizia soltanto uno o due mesi dopo il decesso. Sarebbe stato necessario rivedere tutte queste deliberazioni prese allo scoppio della guerra in maniera precipitosa, tanto più che queste deliberazioni portavano a conseguenze molto gravi. Sarebbe stato quindi necessario fare un esame a fondo della situazione, in modo particolare spiegando alle persone colpite il perché dell’internamento o del confinamento; in tutti i casi poi, in cui vi era effettivamente infrazione della legge, sarebbe stato necessario istituire un procedimento legale. In tutti gli altri casi, annullare le deliberazioni o il modo di procedere ingiustificato. Per moltissimo tempo nessuno si è curato di ciò e gli internati ed i confinati non sono stati affatto considerati. La questione è stata considerata chiusa, semplicemente colla deliberazione del confinamento e dell’internamento. La maggior parte delle persone colpite è stata privata della libertà per quasi due anni, senza che il Governo si sia presa la pena di esaminare il caso e di arrivare alla conclusione che, per condannare una persona alla privazione della libertà, sarebbe stato necessario almeno un procedimento di legge. In tutti i casi in cui le supreme autorità hanno ordinato una revisione delle deliberazioni prese, l’esecuzione di una revisione è stata fatta con una tale lentezza dagli organi designati a questo scopo che possiamo considerarla, nella maggior parte dei casi, un fallimento. La revisione, come del resto il confinamento o l’internamento iniziale, sono stati decisi senza che si comunicasse la ragione e senza praticare un interrogatorio e dare alle persone la possibilità di difendersi. Invece di attenersi a un esatto ed unico criterio, - cioè che solo le infrazioni alle leggi potevano portare alla privazione o alla limitazione della libertà personale e che si poteva agire soltanto in base ad un procedimento regolare per via legale -, è accaduto che molti, contro i quali non vi era alcuna accusa di infrazione della legge, siano stati sottoposti ad una limitazione della loro libertà ed in maniera del tutto arbitraria, e sono stati tenuti in confinamento più o meno severo. In parecchi casi, i singoli membri di una famiglia sono stati separati e i loro più che giustificati desideri, in fatto di destinazione del luogo di confinamento, non sono stati affatto considerati. Ma anche molti di coloro che sono stati messi in libertà come «completamente insospettabili» non possono godere di questa libertà, perché le autorità militari vietano loro il ritorno al luogo abituale di residenza. Quelli tra essi che erano prima pubblici funzionati oppure impiegati di enti pubblici, secondo le norme del comando militare del 27 aprile 1917, paragrafo 623 e del 9 maggio 1917, § 16.319, sono stati impiegati di nuovo in una zona né bellica né limitrofa a quella in cui si trovavano prima. Ecco un esempio tipico: una vecchia contadina, la vedova Teresa Bolner di Roverè della Luna, aveva cinque figli tutti sotto le armi, due di questi caddero sul campo di battaglia, un terzo fu ferito, un quarto però continuò a fare il suo servizio al fronte, il quinto si ammalò in servizio e fu perciò esonerato e dichiarato non idoneo. Madre e figlio sono stati internati; in seguito alla revisione, la madre è stata rilasciata senza però permetterle di ritornare a casa sua. Il figlio, invece, è stato confinato, e in questa maniera la madre era privata anche di quest’ultimo appoggio che le era rimasto. Queste persecuzioni politiche hanno avuto un effetto particolarmente deleterio tra coloro che dovevano prestare servizio militare, in quanto molti, a seguito di una lettera anonima oppure per l’animosità di una personalità più o meno influente, venivano qualificati come «politicamente malsicuri». E ciò senza alcun riguardo per il loro effettivo comportamento. Una tale definizione li ha seguiti sempre, perfino al fronte ed è stata causa di persecuzione di trattamento discriminatorio. Si è arrivati a questo punto: che da parte di autorità altolocate è stato pubblicamente dichiarato che persino il pensiero poteva essere perseguitato; cioè, si potevano sottoporre a processo disciplinare e condannare a punizioni molto sensibili persone qualificatifissime, rispettabili, come impiegati e funzionari, con i più futili pretesti, in particolare per la loro appartenenza a circoli o associazioni perfettamente autorizzati dal governo o almeno contro i quali il governo non aveva mai sollevato obiezioni o difficoltà. Dobbiamo rinunciare a fare l’elenco di procedimenti simili; manifestamente ingiusti; vogliamo però, a questo proposito, citare un caso che ha suscitato particolare scalpore. Il primo marzo 1916, una commissione politico-militare penetrò nella villa vescovile di San Nicola, presso Trento, e presentò a S. E. il vescovoprincipe, in nome del commando del fronte sudoccidentale e senza alcun accenno ai motivi, un mandato di arresto il cui contenuto diceva che a lui e al suo seguito più stretto veniva inflitto l’arresto domiciliare più stretto. Ogni ingresso veniva severamente vigilato da sentinelle militari che si facevano forti del loro potere di ottenere l’osservanza di questo mandato di cattura «anche facendo uso delle armi, qualora fosse stato necessario». Il solenne atto di protesta dell’Arcivescovo e la richiesta di spiegazioni per cui si era proceduto in tal senso sono rimasti senza risposta. Ogni contatto coll’esterno è stato precluso, si è impedito all’Arcivescovo ogni esercizio delle sue funzioni e, persino nella Settimana Santa, il popolo ed i sacerdoti hanno aspettato invano di vedere apparire il loro amato capo pastorale. La durezza e la mancanza di riguardo nel trattamento è arrivata a questo punto: si è impedito perfino all’Arcivescovo di fare venire per Pasqua il suo confessore ad adempiere la sua missione di sacerdote. Alla fine, l’Arcivescovo è stato trasferito verso l’interno dove ancora si trova sotto il controllo della polizia che sottopone a censura la sua corrispondenza, ivi comprese le comunicazioni ufficiali del Consiglio imperiale. Da un anno ancora aspetta che gli sia resa giustizia. La persecuzione di quest’uomo così popolare e tanto venerato nella sua Diocesi, a cui non ha giovato nulla appellarsi alla sua posizione ecclesiastica ed agli accordi esistenti tra lo Stato e la Chiesa; la persecuzione di quest’uomo a cui, per quanto si voglia indagare, non si può rimproverare nulla nell’adempimento del suo dovere e che ancor meno offre appiglio nella sua vita privata, ha fatto la peggiore impressione che si potesse immaginare a tutta la popolazione per cui si richiede imperiosamente una immediata presa di posizione per dare soddisfazione a chi è stato colpito. In maniera molto simile si è proceduto, del resto, per un certo periodo nei riguardi del reverendissimo Decano del Duomo di Trento, il quale poi in seguito è stato confinato. Non tutti questi procedimenti violenti sarebbero stati forse possibili se fin dal principio si fosse provveduto in modo che le persone perseguitate usufruissero di un minimo di protezione. Non è sufficiente il fatto che tutti i deputati, con la sospensione della Costituzione, con il controllo sulla stampa e lo scioglimento delle associazioni siano stati condannati ad una inattività politica; si è proceduto anche ai danni dì alcuni con i mezzi tanto conosciuti e provati dell’internamento e del confinamento; oppure si è impedito loro di ritornare al luogo di residenza, La loro stessa attività, riconosciuta anche dal Governo come utile per la vita pubblica, non ha potuto proteggerli da un trattamento ingiusto. Ora è chiaro che tali ingiustizie commesse con il più grande disprezzo dei diritti individuali e naturali della dignità personale, debbono finire e che anche per gli italiani ci deve essere la legge ed il diritto. I sottoscritti presentano perciò le seguenti domande al Presidente dei ministri come Capo del Governo: I. – È, disposto il Governo a procedere ad una inchiesta severa, esauriente ed imparziale sui metodi con cui vengono eseguiti gli internamenti ed i confinamenti di molti cittadini austriaci di nazionalità italiana ed è disposto a iniziare una inchiesta sul modo e la maniera in cui vengono condotti i campi di concentramento e le stazioni di confinamento ed è disposto a riferire sui risultati di questa inchiesta, come anche su tutte le norme relative a punizioni e a riparazioni che dovranno essere applicate per le ingiustizie commesse e le infrazioni alla legalità? 2. – A disposto il Governo a fare in modo che, anche nei riguardi degli italiani, si proceda soltanto secondo il diritto e la legge e che perciò anche contro coloro che sono stati considerati «sospetti politicamente» si adottino misure persecutorie solo nel caso in cui abbiano commesso una infrazione della legge e che si proceda verso di loro solo nei limiti in cui la legge prevede l’applicazione di determinate misure; e questo allo scopo di fare cessare le limitazioni della libertà personale, tra cui in modo particolare gli impedimenti che vengono opposti al ritorno in patria e alla ripresa della precedente attività svolta da queste persone perseguitate? 