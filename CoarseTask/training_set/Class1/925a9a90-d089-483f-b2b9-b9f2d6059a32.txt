Grandi, popolare, V curia venne eletto con 4.449 voti Petrolli, popolare, V curia con 4.522 ” Degasperi, popolare, V curia con 3.598 ” Gentili, popolare, V curia con 4.450 ” Conci, popolare, V curia con 4.440 ” Delugan, popolare, V curia con 4.336 ” Tonelli, popolare, V curia con 4.904 ” Battisti, socialista, V curia, con 2.015 ” Chiesa, liberale, V curia con 1.983 ” Toffol, popolare, IV curia con 3.264 ” Cristel, popolare, IV curia con 2.894 ” Corradini, popolare, IV curia con 4.203 ” Ciccolini, popolare, IV curia con 4.049 ” Zambanini, popolare, IV curia, con 3.426 ” Paoli, popolare, IV curia con 3.511 ” Panizza, popolare, IV curia con 3.335 ” Perghem, popolare, IV curia con 3.285 ” Polla, popolare, IV curia con 3.213 ” Zanoni, popolare, IV curia con 3.215 ” Dalcastagnè, popolare, IV curia con 2.187 ” Pizzini, popolare, IV curia con 3.231 ” Tabarelli, popolare, IV curia con 3.248 ” Bellat, liberale, IV curia con 557 ” (152 di maggioranza) Sartori, liberale, IV curia con 632 ” (186 di maggioranza) Peterlongo, liberale, IV curia con 610 ” Viesi, liberale, IV curia con 604 ” Pinalli, liberale, IV curia con 424 ” Stefenelli, liberale, IV curia con 371 ” Raile, liberale, III curia con 17 ” Ciani, liberale, II curia con 19 ” Lorenzoni, liberale, II curia con 19 ” Martini, liberale, II curia con 19 ” Moll, lista patriottica, II curia con 28 ” Parteli, aderente al club popolare, I Curia, designato da primo elettore. Preghiamo i lettori di considerar bene queste cifre e di ripensarvi quando si parlerà del «volere del popolo» e «della voce del paese». Il club popolare ha più di 33 mila elettori dietro di sé (calcolando assai modestamente i nostri voti nel collegio meridionale) ed ha per vero il diritto di parlare a nome della maggioranza del paese; il club liberale non arriva a rappresentare che un 3500 voti circa. Se si facesse la proporzionale si troverebbe che il partito popolare è ancora decurtato, sia pure che si calcoli al suo attivo il seggio prelatizio, mentre il partito liberale è favorito enormemente dai privilegi e dalle limitazioni del voto. I liberali hanno in mano 11 mandati. Di questi uno solo appartiene alla curia popolare ed ebbe l’appoggio di elettori antisocialisti . Sei altri mandati liberali hanno mantenuto limitando il voto ad un censo di 5, rispettivamente 10 corone , un altro lo tengono in mano sicuro, monopolizzando con 7 voti della direzione della Camera di commercio la rappresentanza di questa curia e 3 mandati hanno complessivamente per il voto di 58 nobili tirolesi liberali nazionali che pagano 100 corone all’anno di fondiaria! A vantaggio di qual partito si sono quindi mantenuti i privilegi? Chi gode e chi ha sfruttate le restrinzioni del voto? Le cifre sono qua a rispondervi. L’unico privilegio che riesce a favore dei popolari è il seggio dei prelati, ma il nostro partito avrebbe ben più vantaggio a rinunziarvi, se invece delle curie privilegiate subentrasse il suffragio propozionale. Ebbene voi avete sentita la grande menzogna della campagna elettorale testè chiusa. Socialisti e leghisti diressero la lotta per il suffragio universale contro i popolari, quasiché gli sfruttatori dei privilegi fossimo noi e le restrizioni fossero state mantenute in nostro favore. Battisti segnò la marcia e i bottoli minori del leghismo gli andarono dietro. L’ariete fu lanciato a tutta forza contro quel povero banco di prelati, sui quali parve risiedesse tutta l’incarnazione del privilegio. Appena in seconda linea, in seguito ai nostri richiami, si ricordarono anche dei liberali. Ma sovratutto e malgrado tutto, doveva essere di prammatica che il privilegio significhi oscurantismo clericale. Il perché è chiaro. Il socialismo trentino è prima d’ogni altra cosa una degenerazione anticlericale. A Battisti poco importa d’abbattere i privilegi o meno, ma quello che gli preme è di mantenersi le simpatie degli anticlericali. Le riforme democratiche al Parlamento, alla Dieta, al Municipio sono state volute o promosse o favorite dai popolari. Ciò non toglie che bisogni sempre dipingerli come i primi sostenitori e sfruttatori del privilegio, per avere un pretesto di più di fare gli anticlericali. Il Popolo scrive oggi di biasimare una marcia parallela dei socialisti e dei cristiano-sociali, anche se è fatta in protesta contro il predominio di un’amministrazione monopolizzata da un partito com’è quella di Bolzano e di Innsbruck. Lo crediamo. Il Popolo è sovratutto anticlericale e poi democratico. La pregiudiziale «contro i preti» è tanto forte da mettere tutto il resto, compreso il socialismo, in seconda linea. Vedremo quanto la dura! E i liberali? I signori liberali si sono dati anch’essi allo sport di combattere a forza il privilegio. Tutti, compresi quelli che se lo son pappato con 17 e 19 voti, lo trovano odioso e insopportabile ma, badate bene, non lo... risputano. Ebbene, il paese vedrà, osserverà e giudicherà. Nel programma liberale-nazionale, in base al quale gli 11 liberali sono stati eletti sta scritto a grandi caratteri: «La recente riforma del regolamento elettorale per la provincia non può costituire l’ultima parola in materia: converrà dar opera a toglierne le molte ineguaglianze, a farne possibilmente scomparire le varie forme di privilegio ed a rendere meno illusoria la competizione dei partiti ne’ collegi rurali». Attendiamo dunque! 