Le elezioni comunali in Italia hanno luogo in giugno. Come riferirà il corrispondente politico da Roma, i più eminenti leaders del partito cattolico hanno tenuto per l’occasione un incontro a Roma, per discutere i principi del programma che deve servire da manifesto elettorale . Il programma comprende la questione dell’istruzione, il riposo domenicale, la municipalizzazione di tutte le imprese pubbliche e l’applicazione dei principi raccomandati dal papa Leone XIII nell’enciclica Rerum Novarum all’intera vita economica e sociale, così in particolare la concessione di giusti salari, la verifica dell’orario di lavoro per gli impiegati nel servizio comunale ecc. In questo programma è inoltre dichiarato che i cattolici si pronunciano contro i sussidi concessi dai comuni alle Camere del lavoro a causa del loro carattere socialista; dall’altra parte però si raccomanda la fondazione di una borsa operaia di tendenze conservatrici. 