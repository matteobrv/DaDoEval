Suoi 883-884. Nostra iniziativa è stata motivata: 1) Dal proposito far coincidere restituzione della provincia di Bolzano all’amministrazione italiana con un gesto concreto di amicizia verso l’Austria, quasi a sottolineare che, definitivamente scartata con tale restituzione ogni possibilità di controversia territoriale tra noi e Vienna, la strada poteva ormai considerarsi aperta a una pacificazione fra i due Paesi. 2) Da previa proposta alleata invio delegazione commerciale italiana a Vienna. 3) Naturalmente non è nostra intenzione bruciare le tappe. Se (ciò che non ci risultava avendo anzi stampa internazionale annunziato la nomina a brevissima scadenza di rappresentanti diplomatici anglo-franco-americani a Vienna) Stati Uniti, Gran Bretagna e Francia intendono per ora limitarsi a riconoscimento de facto,ripresa relazioni potrà anche per quel che ci concerne essere concretata più tardi e noi procedere intanto ad un semplice riconoscimento analogo a quello alleato. Ciò tanto più in quanto recentissima manovra austriaca circa inesistente colloquio Parri-Schuschnigg non è certamente atta ad agevolare attuazione immediata nostra iniziativa, bensì a scoraggiarla. Ponga dunque bene in chiaro codeste motivazioni che saranno poi quelle che esporrò anche a questa ambasciata d’America, insistendo sopratutto su circostanza che una definitiva chiarificazione sulla inesistenza di questioni territoriali tra noi e l’Austria, come quella che può implicitamente dedursi dalla restituzione da parte alleata della provincia di Bolzano, è la sola politica da perseguirsi per giungere ad una effettiva pacificazione in questo settore europeo e consentire una più sollecita stabilizzazione italiana. Ogni altra motivazione è completamente estranea ai nostri propositi. 