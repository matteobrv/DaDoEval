Le sono molto grato per la sua lettera e per il ricordo dei tempi in cui sedemmo insieme a Vienna nella Camera dei deputati del vecchio impero asburgico. Da allora oltre un trentennio è trascorso ed è invero sorprendente che un parallelo destino abbia voluto riservarci – dopo le ultime tempestose vicende internazionali – le responsabilità di governo dei nostri due Paesi confinanti. Anche per me questa coincidenza di circostanze è fonte di sincero compiacimento e mi associo cordialmente alla speranza da lei espressa che la nostra personale conoscenza contribuisca ad agevolare lo sviluppo amichevole dei rapporti tra l’Italia e l’Austria. 