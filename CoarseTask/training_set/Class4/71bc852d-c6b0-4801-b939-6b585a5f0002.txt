Suo 20 . Questione truppe generale Anders , piuttosto che frammentariamente trattata seconda circostanze e avvenimenti contingenti (quali provocazioni, incidenti, ecc.), deve essere in primo luogo inquadrata da parte nostra nel problema generale del ritiro di tutte le truppe straniere dal territorio nazionale. La nostra assidua opera contro il regime armistiziale è evidentemente diretta anche a liberarci dalle truppe d’occupazione, comprese le polacche. I nostri punti di vista, italiano e polacco, coincidono dunque a tutti gli effetti pratici, ambedue tendendo, pur per ragioni diverse, verso gli stessi obiettivi. È d’altra parte ovvio che continuata presenza secondo corpo polacco in Italia costituisce elemento di turbamento dei rapporti fra Roma e Varsavia, e, indirettamente, fra Roma e Mosca. Ella può assicurare codesto Governo nel modo più esplicito che ambedue codesti aspetti del problema sono vivamente presenti al nostro spirito e che accoglieremo con viva soddisfazione la soluzione confidenzialmente preannunziatale da codesto vice primo ministro che sarebbe indubbiamente la migliore. Proseguiamo intanto ogni possibile azione nel senso di cui al suo telegramma n. 11 . 