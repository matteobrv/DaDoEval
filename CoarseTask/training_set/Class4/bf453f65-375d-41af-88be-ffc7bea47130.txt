Il messaggio di Churchill che il presidente del Consiglio ha portato oggi a conoscenza del Consiglio dei ministri, ha recato molta soddisfazione e suscitato vivo consenso . Il rilievo del contributo delle forze regolari, dei volontari italiani alla guerra è preciso ed esplicito, e il riconoscimento che questo fatto aumenterà negli italiani il loro senso di fiducia nell’affrontare il dopoguerra dimostra in Churchill un alto senso psicologico. Confortevole è soprattutto – ha continuato S. E. De Gasperi – la promessa che tra non molto potremo cooperare con le Nazioni Unite nelle feconde fatiche della pace. Abbiamo nel cuore una spina, che si potrebbe chiamare una stigmate di san Francesco . Gli italiani – ha concluso scherzando il ministro – sono molto devoti di questo santo. 