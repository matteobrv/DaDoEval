Suo 69 . Ringrazi Gruber per opinioni espresse su Trieste. Com’ella ha bene osservato, plebiscito che dovesse svolgersi nella zona B non offrirebbe, nelle condizioni attuali, garanzia alcuna e provocherebbe d’altra parte nuova ondata terrore. Lo preavverta che elezioni imminenti non mi consentono recarmi Parigi per esposizione punto di vista italiano sull’Alto Adige, che ho affidato a Carandini. Consideriamo con calma suo proposito riaprire intera questione Alto Adige che è votato all’insuccesso più certo. Suo compito è di esporre il punto di vista austriaco su rettifiche minori ed a quello egli dovrebbe rigorosamente attenersi. Gli dica comunque che nostro punto di vista che gli è noto sarà, entro questi limiti, espresso in termini obbiettivi e pacati e con particolare insistenza sull’avvenire dei rapporti italo-austriaci che vogliamo stretti e cordiali. Non dall’Alto Adige, ma da un’Italia sicuramente amica, potrà, a nostro avviso, dipendere buona parte delle sorti dell’Austria. 