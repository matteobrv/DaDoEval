Un diplomatico jugoslavo (Smodlaka il vecchio ) esprime il proprio desiderio personale di accostamento a Togliatti, il quale dice: «Mi pare condizione preliminare debba essere ritorno profughi nella Venezia Giulia». L’interlocutore: «Che cosa mi date in cambio»? Accenno a dichiarazione generica di ripudio aggressione Lubiana e alcune altre cose (tra cui rilievo che molti cetnici sono in Italia). Togliatti dichiara di non aver precisato nulla in merito. Tutto ciò dovrebbe portare a ripresa relazioni. Poi si dovrebbe cercare soluzione. Togliatti ha l’impressione che si accontenterebbero di una specie di protettorato su uno Staterello cuscinetto della «Marca Giulia» e che slavi sono preoccupati soprattutto dell’integrazione economica e del loro influsso su porto e ferrovie. Perciò non amano internazionalizzazione porto Trieste. Togliatti pensa personalmente che si potrebbe elaborare per Trieste uno statuto valido in tutte e due le eventualità e poi rimettere all’arbitrato dei Tre, a chi tocca. Gli faccio difficoltà sentimentali. I due però non si sono molto addentrati in tale materia. Togliatti attende ch’io ne parli con Parri e poi gli dia una risposta preliminare da fare all’interlocutore. Pensarci e farmi proposta. 