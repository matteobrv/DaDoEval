Suo 888. Accuse di «fascistica oppressione» sono destituite di qualsiasi fondamento: basta a provarlo il fatto che nessun ostacolo è mai stato da noi opposto alle pubbliche manifestazioni a carattere separatista indette dalla Volkspartei. Come le è noto sarà prossimamente presentato alla Costituente progetto autonomia Alto Adige cui V.E. ha fatto cenno nell’esposizione ai Quattro a Parigi maggio scorso. Ne invio largo riassunto per corriere. Non esiste in Europa alcun precedente che assicuri garanzie diritti minoranze in modo così esplicito ed ampio quale è progetto indicato. Parimenti sarà presentato prossimo Consiglio ministri progetto legge relativo questione opzioni redatto in base proposte fatte ufficialmente dalla Volkspartei. Siamo perfettamente d’accordo concludere con Austria accordi economici di portata molto ampia secondo linee indicate da Bevin suo ultimo discorso Comuni. Essi potranno essere varati non appena Austria avrà recuperato sua indipendenza; per parte nostra li abbiamo già messi allo studio; nel frattempo sono già intercorse intese fra prefetto Bolzano e autorità Innsbruck per facilitare scambi commerciali. Abbiamo in questi giorni inviato a Vienna per esame schema accordo per facilitazioni traffico ferroviario Pusteria e abbiamo autorizzato prefetto Bolzano trattare agevolazioni per traffico stradale. Ella può valersi come meglio crede informazioni su esposte. Maggiori dettagli le comunico per corriere anche in relazione proposte invio Commissione. 