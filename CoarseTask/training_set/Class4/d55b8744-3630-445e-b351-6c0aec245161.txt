Ci risulta che un’eventuale dichiarazione di guerra italiana al Giappone e una conseguente nostra partecipazione al conflitto – con mezzi e modalità tuttora da determinarsi – avrebbe larghe e favorevoli ripercussioni in tutta l’opinione pubblica nordamericana. Senza farne oggetto di passi speciali, ella voglia, la prego, fare costì, ma in forma e a titolo soltanto personali, qualche opportuno sondaggio, al fine di possibilmente accertare se una iniziativa che fosse ad un certo momento adottata da parte nostra in quel senso possa avere costì una qualche, favorevole o sfavorevole, ripercussione. 