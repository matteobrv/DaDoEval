(Londra e Mosca). Ho telegrafato quanto segue R. ambasciata Washington: (Tutti) Ritengo indispensabile e urgente che venga attirata attenzione di codesto governo su questione partecipazione italiana ad atti di resa e di armistizio che saranno firmati col Giappone. È infatti necessario che in tali atti sia fatta espressa menzione che essi sono stipulati anche a nome e nell’interesse dell’Italia, ad ogni effetto. Italia è in stato di guerra col Giappone e sua cobelligeranza in tale guerra è stata anche ufficialmente e solennemente riconosciuta nella dichiarazione della Conferenza di Potsdam. Ove tale menzione non apparisse, Italia – che non è ancora Nazione Unita e quindi atto stipulato a nome Nazioni Unite non la comprenderebbe – rimarrebbe giuridicamente ancora in stato di guerra con Giappone. Ma oltre ad assurdo giuridico, esclusione Italia rappresenterebbe nuova umiliazione per popolo italiano, che dopo due anni di lotta e di sacrifici si sentirebbe considerato ancora una volta ai margini della comunità delle Nazioni. Sappiamo che questo non è l’intendimento di codesto governo e confidiamo quindi particolarmente sull’azione che Dipartimento di Stato vorrà svolgere per evitarlo. È in questo senso, di buon auspicio odierna notizia stampa da Washington secondo la quale governo italiano verrà tenuto al corrente di […] Nel rivolgere pertanto formale richiesta a codesto governo per partecipazione italiana ad atti di resa o di armistizio col Giappone e nell’illustrarla con argomenti indicatile, aggiunga verbalmente che tale partecipazione potrebbe avere la forma di quella che fosse accordata a qualsiasi altra Potenza diversa dalle quattro principalmente interessate. (Solo Washington). Siamo certi Dipartimento di Stato vorrà anche in questa occasione dimostrarci quell’amichevole comprensione che abbiamo sempre constatato e di cui gli siamo particolarmente grati. Telegrafato anche Londra e Mosca. (Solo Londra e Mosca). Voglia V.S. rivolgere analoga richiesta codesto governo. (Solo Mosca), e, tramite codesto ambasciatore di Cina, governo cinese. 