De Gasperi al principio della seduta in un’ampia relazione si è fatto eco delle inquietudini dell’opinione pubblica italiana per le notizie che provengono da Parigi. Egli ha fatto osservare che è più che mai necessario di mantenere i nervi a posto. Alcune manifestazioni, limitate nel tempo e nel luogo, deformate ed amplificate negli echi che hanno avuto nella stampa offrono il pretesto agli avversari di altri paesi per giustificare un atteggiamento ostile e lanciare accuse e sospetti di neo fascismo contro il popolo italiano al quale non si vogliono riconoscere i meriti della cobelligeranza ed i sacrifici affrontati nella guerra di liberazione. Il partito dovrà dimostrare con tutti i suoi organi, il nostro senso di responsabilità rimanendo primissimo nella difesa dei nostri giusti diritti che sono stati ripetutamente rivendicarti dagli ordini del giorno della commissione di politica estera del partito e che hanno pure avuto una eco in seno al congresso nazionale ove sono stati salutati con entusiasmo i rappresentanti della Venezia Giulia. 