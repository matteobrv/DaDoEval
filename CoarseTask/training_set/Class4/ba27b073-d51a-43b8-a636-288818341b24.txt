Suoi 536 e seguenti. Approvo linguaggio tenuto da V.E. durante riunione preparatoria. Mi sorprende tuttavia che mia proposta a Bidault di designare un esperto «à titre pas mème officieux et sans engager aucunement nôtre responsabilité politique» abbia potuto sfociare nella designazione di un direttore generale al quale comprendo era forse necessario contrapporre incaricato d’affari. Veda tuttavia se non sia più opportuno – ed io sono di questo avviso – rimettere iniziativa sui suoi binari di partenza, lasciandola cioè da ambo le parti esclusivamente in mano agli esperti ed ai tecnici. Impostazione diversa da parte nostra rischierebbe impegnarci troppo e prima del necessario. Se, come pare, il problema della nostra pace è destinato subire nuovo rinvio, non è certo in questa fase che conviene da parte nostra affrettare eccessivamente i tempi. Mi affido a Soragna ed a lei perchè contatti già stabiliti siano mantenuti, ma entro questi limiti di amichevole chiarimento e di esplorazione. 