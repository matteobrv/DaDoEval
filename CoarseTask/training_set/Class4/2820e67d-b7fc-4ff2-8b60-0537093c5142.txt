La notizia della […] è inesatta. Si attende per domani una pubblicazione ufficiale in argomento. Si tratta della conclusione a cui sono arrivate le conversazioni fra la delegaz. ital. e quella austriaca. Tali conclusioni contengono in una prima parte la riconferma dell’atteggiamento italiano circa il trattamento della minoranza tedesca dell’Alto Adige in base a leggi già deliberate o in corso di deliberazione e in una seconda parte un impegno reciproco di consultazione e di negoziazione riguardante facilitazioni economiche e commerciali. Tali conclusioni sono state comunicate questa sera anche alla Segreteria della Conferenza. Non è ancora detto se esse verranno semplicemente registrate o in qualche forma inserite nel Trattato. Dopo tale accordo la questione dell’A.A. si può considerare definitivamente superata. [Per quanto riguarda la cittadinanza di coloro che hanno optato per la Germania in base agli accordi Hitler-Mussolini del 1939, il gov. it. è disposto a riconsiderare tali accordi in uno spirito di larghezza ed in consultazione per quanto lo possa riguardare col gov. austriaco]. La questione della cittadinanza degli optanti in base agli accordi…. verrà riesaminata dal gov. ital. in uno spirito di larghezza e dopo aver consultato, per quanto lo possa riguardare, il governo austriaco. 