Ho ieri in conferenza stampa, cui hanno partecipato giornalisti italiani e stranieri, rivolto esplicito monito affinché nei confronti della Russia giornali vogliano attenersi a quello stesso amichevole atteggiamento che impronta relazioni ufficiali fra i due Paesi. Ho particolarmente sottolineato necessità di evitare riferimenti che possano urtare legittime suscettibilità e dare sensazione che Italia tenda comunque inquadrarsi in un fronte antisovietico, ciò che è assolutamente estraneo ai propositi del governo e agli interessi del popolo italiano. Spero molto che il mio monito, che è naturalmente rivolto ai giornali di tutte le tendenze e di tutti i partiti, sia raccolto. La prego di portare quanto precede a conoscenza di codesto governo, cui vorrà far sapere che è mio proposito continuare ad adoperarmi affinché stampa rifletta più esattamente intendimenti miei verso la Russia che sono, come ella sa, unicamente ispirati da spirito leale collaborazione e amicizia. 