Conviene ella sappia che pressioni interne per revisione nostri rapporti diplomatici con Spagna si sono in questi giorni – anche evidentemente in seguito avvento governo laburista britannico – rafforzate e andranno certamente intensificandosi. È mia persuasione che – nelle circostanze economiche in cui siamo – sia dovere nostro esplorare a fondo effettiva possibilità riprendere quanto ci è dovuto: cioè limitare nella piena misura del possibile danni già gravissimi che intervento in Spagna ha arrecato al popolo italiano. Per ciò fare, cioè per resistere alle pressioni cui le accennavo, ho bisogno che codesto governo dia concreta e rapida prova voler seguirci su questa strada. Ad esempio, se già concordata transazione grano olio potesse effettivamente aver luogo entro prossimi giorni, ciò varrebbe certamente facilitare mio compito e agevolare partenza nostra delegazione per regolamento debiti. Paese avrebbe sensazione che nostro atteggiamento – come in fatto esso è effettivamente – è unicamente dettato da concreto interesse nazionale. Faccia, la prego, l’uso che riterrà migliore di quanto sopra con quel senso di opportunità e di tatto che le è abituale. La ringrazio. 