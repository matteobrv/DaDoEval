Questo incaricato d’affari di Spagna ha oggi vivacemente protestato per telegramma inviato da S.E. Togliatti a Negrin , in seguito recente fucilazione sedici comunisti avvenuta costà. Telegramma è stato pubblicato oggi dal giornale «Unità» . È stato risposto a predetto incaricato d’affari che Palmiro Togliatti è il capo del partito comunista italiano e che il telegramma è stato diretto a questo titolo e in questa veste. Che S.E. Togliatti sia anche vice presidente del Consiglio è, in questa circostanza, irrilevante non avendo egli parlato come tale, né, dunque, a nome del governo. L’atteggiamento dei comunisti nei confronti del regime spagnolo è del resto arcinoto da anni, né può essere modificato. L’incaricato d’affari ha preso atto, aggiungendo essere suo timore che notizia susciti vivaci reazioni in Spagna, ove proprio in questi giorni V.E. è stato invece accolto con ogni deferenza e cortesia e violenza stampa italiana possa condurre eventuali, gravi complicazioni. Quanto precede per conoscenza e norma di linguaggio dell’E.V. 