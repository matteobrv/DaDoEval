Non esiste una pregiudiziale sfavorevole per la persona del Presidente; tuttavia siccome la meta massima è la soluzione a sei è proprio nell’intento di salvarla che crediamo opportuno che si rassegnino le dimissioni di tutto il gabinetto. [Parri chiedeva che il Ministero non si dimettesse e che si procedesse, invece, al suo completamento con l’inclusione di uomini rappresentanti le istanze e le classi sociali liberali, «in sostanza formula a 5 o a 5 e mezzo» ]. Osserva che se questa tesi fosse accettata si spezzerebbe automaticamente la coalizione del Comitato nazionale di liberazione; e perciò che deve fermamente insistere sulle dimissioni dell’intero gabinetto . 