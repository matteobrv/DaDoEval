Carissimo, ho letto con pieno ed ammirato consenso il tuo colloquio con Harvey . Il tuo energico intervento chiarificatore avrà certo giovato assieme al resto. Il Messaggio di Ch.[urchill] impressiona e soddisfa. Ieri 3.5 è stata una giornata di catarsi dopo il travaglio di quindici giorni, nei quali disperavamo perfino di Trieste. Ieri, in argomento, come vedrai, nel Min, siamo riusciti a superare anche una pericolosa tensione fra com. e noi, con vantaggio del paese. Domani arriva il CLN dell’A.I. Sarà nuovo faticoso lavoro. Ma è così, qui bisogna logorarsi fino all’estremo. Dirò il resto alla contessa, se ne avrò il tempo. Qui fisso il mio ringraziamento cordiale per l’opera tua e il (reciproco) incoraggiamento. Ti abbraccio e insisti ora per la pace provvisoria. Ti manderò altre informaz.[ioni] appena posso. Interessantissimo il colloquio con Gusef . Anche Togl[iatti] deve aver avuto informaz.[ioni] che Tito non è del tutto coperto dalla Russia. 