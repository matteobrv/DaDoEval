Suo 440. Tutti i giornali italiani hanno oggi pubblicato con dovuto rilievo comunicato ufficiale in cui si dà notizia sia del rimpatrio nostri prigionieri in Russia, sia di quelli raccolti nelle zone occupate dalle forze armate sovietiche. Comunicato diramato da questo ministero informa che nel prendere atto delle comunicazioni fattegli ieri al riguardo da questo incaricato d’affari di Russia, il ministro degli Esteri lo ha pregato di farsi interprete presso il governo di Mosca e presso il comando dell’armata rossa dei sentimenti di viva gratitudine del governo italiano per l’opera prestata nel raccogliere e convogliare verso l’Italia un sì elevato numero di prigionieri di guerra italiani, nelle condizioni particolarmente difficili dell’attuale momento. Ella ha perfettamente ragione nel ritenere che mistero che aveva sinora avvolto sorte nostri prigionieri in Russia ha sfavorevolmente reagito su pubblica opinione. Faremo comunque tutto il possibile perché la stampa continui sottolineare adeguatamente iniziativa sovietica, per la quale la prego di voler ancora una volta rendersi interprete della nostra viva e cordiale gratitudine. Sottolinei intanto comunicato odierno. 