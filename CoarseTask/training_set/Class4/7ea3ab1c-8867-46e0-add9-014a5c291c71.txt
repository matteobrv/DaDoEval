A parte quanto le telegrafo circa situazione italiana in Albania mi pare, in linea più generale, che decisione prendere in esame in questo momento la richiesta albanese possa in qualche modo riproporre la questione dell’ammissione di nuovi membri all’ONU (che sembrava in un primo momento rinviata) e quindi anche dell’Italia. I sondaggi promessi da Spaak potrebbero cioè trovare un terreno più concreto e propizio, che non converrebbe trascurare. Non mi nascondo naturalmente difficoltà di una soluzione favorevole. Ma accoglienza fatta mio telegramma e atmosfera generale in cui discussione in proposito ha avuto luogo, mi pare autorizzino se non speranza, almeno una qualche insistenza da parte nostra. Veda che cosa le riuscirà di accertare al riguardo. 