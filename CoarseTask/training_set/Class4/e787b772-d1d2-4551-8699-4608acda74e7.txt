Caro Ambasciatore, nel Memorandum sul confine settentrionale italiano che Le ho consegnato il giorno 4 febbraio, è fatta menzione a pag. 19 del provvedimento legislativo approvato dal Consiglio dei Ministri del 2 ottobre 1945, relativo al ripristino di scuole elementari tedesche nella provincia di Bolzano. Sono lieto a tale proposito di segnalarle ora qualche dato relativo al funzionamento di tali scuole, trasmessomi da quelle autorità scolastiche. lingua italiana lingua tedesca scuole classi scuole a orario ridotto alunni iscritti 9.375 26.843 alunni di lingua italiana alunni di lingua tedesca Bolzano S. Giacomo Laives Vadena e Piccolongo Merano e Sinigo Bressanone Fortezza Vipiteno Brennero Colle Isarco 37 54 Non potrà sfuggire alla Sua attenzione che tutte queste località si trovano al nord della linea di Salorno, che da parte austriaca si vuole indicare come il confine etnico tra le popolazioni di lingua italiana e tedesca della Venezia Tridentina, e che nei centri di Bolzano, Merano e Bressanone gli alunni iscritti alle scuole italiane rappresentano la fortissima maggioranza. La maggiore percentuale di alunni di lingua tedesca sul numero totale degli iscritti alle scuole dell’Alto Adige è dovuta pertanto alla prevalenza di gruppi di popolazione di lingua tedesca nelle regioni montane e nelle vallate periferiche. D’altra parte il solo fatto che vi siano oggi nell’Alto Adige quasi 10 mila alunni di lingua italiana, nelle sole scuole elementari, conferma una volta di più il carattere schiettamente mistilingue della regione stessa. Le sarei grato, caro Ambasciatore, se volesse portare a conoscenza del Suo Governo, a seguito della recente documentazione, anche questi dati. 