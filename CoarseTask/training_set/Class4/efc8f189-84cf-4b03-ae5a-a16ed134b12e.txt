Vorrei anzitutto esprimervi la mia gratitudine per l’onore e la soddisfazione che mi procura la vostra presenza, la quale è una prova dei sentimenti di amicizia da voi nutrita verso il mio paese. Sono stato profondamente commosso durante la mia permanenza fra voi, per la benevola accoglienza ricevuta in ogni ambiente, ufficiale e non ufficiale. Le mie conversazioni col Presidente, con le Autorità politiche ed amministrative mi hanno dato una nuova prova di questa fraterna attitudine. In parole brevi: ho sentito di essere fra amici. Desidero inoltre esprimere i miei ringraziamenti agli onorevoli membri dell’Unione Pan Americana che sono con noi questa sera, per la calda accoglienza che mi hanno oggi riservato. Il medesimo ringraziamento rivolgo all’eminente rappresentante dell’Università di Georgetown ove questa mattina sono stato oggetto di così squisita ospitalità e cordiali attenzioni. I sentimenti italiani verso l’America, basati su legami di sangue, cultura e ideali comuni non possono che essere rinsaldati da tali prove di amicizia e cooperazione. Bevo alla salute del Presidente Truman, alla prosperità degli Stati Uniti ed a quella delle nazioni che Voi qui rappresentate. 