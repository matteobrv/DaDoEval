Suo 369 . Impressioni del giornale «Nacion» non corrispondono alla realtà. Il trattato di pace è durissimo. Nessuno dei settanta emendamenti presentati da parte nostra è stato approvato. Spaak, in uno dei migliori discorsi pronunciati alla Conferenza, ne ha sottolineato in modo convincente carattere punitivo. Esso non corrisponde dunque né alle promesse fatteci né ai sacrifici compiuti. Di fronte alle mutilazioni territoriali, alla cancellazione di ogni capacità difensiva, all’incertissimo avvenire delle colonie, ai carichi finanziari enormi, meraviglia che un giornale amico come la Nacion possa esprimere parere diverso. Trovi modo di farlo sapere alla direzione, attirando a titolo indicativo ed esemplificativo sua attenzione su articolo 69 trattato pace che pone alla mercé di chicchessia beni italiani all’estero, minaccia cioè di distruggere integralmente nostra attrezzatura economica e commerciale d’oltre confine. 