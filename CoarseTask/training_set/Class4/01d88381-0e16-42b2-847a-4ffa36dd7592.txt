Tengo a dirle che sono dolente delle manifestazioni avvenute in Italia in questi ultimi giorni contro ufficiali e truppe alleate. So bene, e il popolo italiano sa con me, che queste truppe e questi soldati non hanno niente a che fare con le decisioni, moralmente ingiuste e politicamente sbagliate, che sono in corso di elaborazione a Parigi. Io non dubito ch’ella vorrà inquadrare con la sua abituale comprensione queste manifestazioni, del resto sporadiche, nell’atmosfera generale di ansietà, di turbamento, delusione, che tali decisioni hanno provocato in Italia e valutarle in conseguenza. Tengo comunque a far sapere a lei, ed a pregarla di far sapere al Quartier Generale, che tali manifestazioni sono da me vivamente deplorate e ch’io cercherò nei limiti delle mie possibilità di prevenirle e impedirle, ma che esse sono comunque un indice certo dello stato d’animo del popolo italiano di fronte alle soluzioni adottate dalla Conferenza di Parigi. 