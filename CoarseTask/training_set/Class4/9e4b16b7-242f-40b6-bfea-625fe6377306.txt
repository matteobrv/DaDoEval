Gentlemen, may I in the first place beg you to convey my warmest greetings and those of the people of Italy to the city of Chicago. Our peoples have much in common and we have many ties of friendship and sympathy. My visit to the US is designed to foster these feelings. But such a visit – short as it is – would be incomplete if it did not include this great hub of American life and prosperity. I am sure I will convey back to my people the instructive example of your industrious spirit and of your confidence in the forces of labour. Scopo principale della mia visita agli SU è quello di rafforzare tra i nostri due paesi i legami di simpatia e di amicizia. Il mio viaggio è rapidissimo e il tempo limitato; ma sono lieto che l’itinerario mi permetta una sosta in questa grande città, celebrata in tutto il mondo come un centro propulsore eccezionalmente attivo della vita economica americana. Porto a voi, autori di questa fervida vita, il saluto di ammirazione del popolo italiano che come voi ha fede profonda nelle forze del lavoro e nel libero spirito dell’intrapresa: e saluto in particolare quei leali cittadini d’America di discendenza italiana che sono legati all’Italia dai vincoli del sangue e della storia e partecipano alla vostra attività e contribuiscono ai vostri progressi . Sono particolarmente lieto di inviare, quale capo del governo della nuova Italia democratica, un saluto a voi tutti oriundi italiani che popolate questa grande città. Il mio saluto è fatto soprattutto di ammirazione e di gratitudine e mi piace inviarlo dopo avere ricevuto il pensiero augurale dei rappresentanti degli oriundi italiani che sono nella lontana e bella California che purtroppo questa volta non posso visitare. Molti, anzi moltissimi connazionali di ieri hanno qui conseguito posizioni sociali influenti per effetto di una lunga vita di lavoro e di fatica, sicché la comunità italiana ha dato il suo vigoroso apporto allo sviluppo del Middle West. Ma tutti gli Americani di discendenza italiana hanno mantenuta viva la oggi dolorante immagine della loro patria di ieri, cui continuano a guardare come a una grande madre bisognosa e malata. La comprensione e i soccorsi che da voi sono andati all’Italia sono state le manifestazioni di questo vostro generoso sentimento figliale. All’Italia occorre pressoché tutto nel campo morale [sic] dal carbone al pane, dagli indumenti alle medicine, e nel campo morale e politico ad essa occorre la maggiore assistenza perché possa recuperare al più presto la sua efficienza di Nazione civile, gelosa custode delle sue più pure tradizioni. Gli Stati Uniti hanno ciò compreso e hanno teso all’Italia una preziosa mano soccorritrice. I milioni di americani di origine italiana hanno sofferto e combattuto perché alla nuova Italia si dessero segni e attestati concreti di stima, di incoraggiamento e di effettivo sostegno. Tutto questo che avete fatto e continuerete a fare, i vostri fratelli d’Italia lo sanno e lo terranno scolpito nel cuore e la vostra opera sarà, oltreché un profondo conforto per voi che la compite e per gli italiani cui è diretta, un nuovo, supremo vincolo di amore che lega e legherà tra loro e all’Italia tutti i suoi figli. 