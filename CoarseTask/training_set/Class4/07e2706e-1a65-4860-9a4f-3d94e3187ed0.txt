Nella imminenza nuova fase lavori ministri esteri sarebbe necessario V.E. intrattenesse nuovamente State Department circa problema riparazioni. Deliberazione di massima adottata in favore Russia costituisce precedente pericolosissimo che non mancherà essere sfruttato da altre Potenze reclamanti riparazioni e potrebbe persino mutare atteggiamento quei Paesi che finora si erano astenuti dal formulare precise domande. Se ai cento milioni di dollari concessi Russia si aggiungessero somme che dovrebbero essere riconosciute altri Paesi, alcuni dei quali potrebbero in teoria aver ben maggiori titoli per danni effettivamente ricevuti, si giungerebbe a tale ammontare da schiacciare economia italiana e battere in breccia tesi incapacità pagamento finora sostenuta da codesto Governo. Sarebbe indispensabile problema fosse considerato nel suo complesso, evitando dunque comprometterlo con concessioni individuali che inevitabilmente suscitano necessità altre analoghe concessioni. Se Governo americano per necessità negoziato non può resistere domanda russa, occorre almeno insista con fermezza perché navi guerra che verranno eventualmente cedute Russia siano assunte in conto riparazioni. Questa forma pagamento cui vorrebbe subordinata concessione potrebbe permettere resistere meglio domanda altri Paesi cui non saranno attribuite navi guerra italiane. Se riparazioni italiane fossero stabilite mediante prestazioni merci o servizi scaglionate nel tempo, incapacità trasferimento si renderebbe prima o poi evidente, come avvenne per Germania dopo prima guerra mondiale, facendo cessare effetti deleteri riparazioni. Se invece riparazioni si prelevano su beni attualmente esistenti Italia o estero, disastrosi effetti che ne deriverebbero si renderebbero evidenti dopo avvenuto pagamento senza possibilità rimedio. Se saremo privati poche buone navi linea rimasteci, marina mercantile non potrà risollevarsi per lungo periodo. Se saremo privati nostre imprese industriali esistenti estero, sarà per sempre estinta una fonte attività per nostro personale tecnico e dirigenti nonché un apporto bilancia pagamenti. Se dovremo cedere impianti industriali convertibili, diminuiranno possibilità lavoro nostra esuberante mano d’opera. Occorre evitare l’irreparabile valutando preventivamente il danno che ne deriverebbe. Governo italiano, grato codesto Governo per appoggio datogli nel problema riparazioni, invoca efficacia difesa stremata economia italiana nell’interesse ripresa economica mondiale ed in nome giustizia che impone riconoscimento immenso contributo anche economico dato causa alleata. Memorandum italiano potrà essere più o meno accettabile in alcune parti, ad esempio circa contributo economico prigionieri italiani, ma resta una onesta raccolta cifre tutte documentabili e di imponente ammontare. Prego riferire esito suoi passi. 