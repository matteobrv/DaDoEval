Non si dimentichi che se per una disgraziata guerra siamo caduti così in basso ed in un baratro disastroso, siamo sempre gli eredi di una grande civiltà fondata sul pensiero antico greco-latino e cristiano. Una civiltà alla quale non possiamo rinunciare. Rispettate gli avversari politici, ma cercate di vincere la nostra battaglia. Cari amici, ricordate bene: non sarà certo la forma istituzionale a salvaguardare la libertà; dovete essere voi a salvaguardarla con le leggi che vi saprete dare e con il vostro costume che deve rifuggire da episodi di violenza e di faziosità quali quelli di cui state dando un esempio non certo incoraggiante. 