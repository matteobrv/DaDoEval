Suo 05733/1553 del 23 giugno. Approvo nota trasmessa segreteria Conferenza nei suoi tre punti. Clausola «surrender of rights» incondizionato da parte Italia su suoi territori africani costituirebbe sanzione punitiva e atto ingiustizia e di spoliazione. Non potremmo perciò in nessun caso accettarla. Rinvio di un anno della soluzione del problema, principio che sembra ormai accettato, dovrebbe quindi sopratutto essere inteso: a) a facilitare il ritorno di condizioni di normalità in quei territori, in cui precaria situazione italiana è stata da noi più volte e anche recentemente illustrata. Ciò è possibile purché si accolga la richiesta di cui al punto 20 della nota consegnata il 23 giugno; b) a esaminare nel frattempo quale soluzione, nel quadro generale dei principi della Carta dell’ONU e del trusteeship, meglio si dimostri appropriata a quei territori tenendo conto della funzione che in essi svolge la popolazione italiana. Una espressa menzione in questo senso, oltre che essere giustificata, meglio inquadrerebbe le soluzioni da esaminarsi in futuro. Insistiamo comunque per essere ammessi far sentire nostro punto di vista sulla questione. 