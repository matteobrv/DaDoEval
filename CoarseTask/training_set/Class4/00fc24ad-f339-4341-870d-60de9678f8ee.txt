Conferenza Pace si riunirà Parigi 29 corrente. Lineamenti generali progetto preparato dai Quattro, ormai noti, non lasciano dubbio sul loro carattere punitivo. Confermeremo nuovamente a Parigi dinanzi ai Ventuno nostro punto di vista su tutte le questioni sulle quali lo abbiamo già esposto dinanzi ai Quattro e sulle altre, che sono molte e gravi, sulle quali non siamo stati consultati né intesi (colonie, flotta, riparazioni ecc.). Direttive di massima da seguire da tutte le rappresentanze diplomatiche, a complemento delle istruzioni specifiche già ricevute e che riceverà ogni singola rappresentanza, sono in questo periodo le seguenti: 1) affermare nettamente che il progetto di trattato è ingiusto moralmente, politicamente sbagliato e in deciso contrasto con le promesse fatteci e i gravissimi sacrifici da noi sopportati per la causa comune; 2) dare sensazione altrettanto netta della nostra resistenza, che sarà condotta con dignitoso civismo, ma risoluta fermezza; 3) tentare determinare in tutti i modi movimento codesta opinione pubblica contro ingiustizia ed errori progetto trattato; 4) mantenere stretti contatti con codesto Governo per chiarire ed illustrare, sulla scorta elementi già ricevuti, e di quelli che le verranno ulteriormente trasmessi, nostre buone ragioni. Confido nell’energia e nel patriottismo della S.V. 