Suo 89. Trovi modi di far notare alla Nacion, se le riesce possibile, che le ultime dichiarazioni di Bevin meritano un qualche approfondimento. Animate certamente da spirito amichevole, esse nascondono tuttavia insidioso, benché tuttora dubbio, riconoscimento della esistenza di un problema etnico alto-atesino che andrebbe internazionalmente risolto. Sicché se la Jugoslavia preme sulla frontiera orientale, la Francia su quella occidentale, l’Inghilterra sul Brennero, l’America in favore di una amministrazione fiduciaria multipla che sboccherebbe in definitiva nella estromissione dell’Italia da tutte le sue colonie, si arriverebbe certamente a quella pace punitiva che, a parole, si afferma di voler escludere. È necessario che gli ambienti amici si rendano conto degli effettivi pericoli che ci minacciano. 