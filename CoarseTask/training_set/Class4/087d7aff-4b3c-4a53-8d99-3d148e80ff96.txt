Grazie della tua lettera n. 3320 del 28 luglio. L’avvento del governo laburista da una parte, la richiesta russa di partecipazione all’amministrazione fiduciaria delle nostre colonie in Africa dall’altra, sono, certamente, elementi atti ad incidere sulla situazione in modo serio e, io spero, in nostro favore. Su questo tasto dovresti dunque insistere: l’accettazione della nostra tesi coloniale significherebbe cioè, in sostanza, non soltanto equità e giustizia nei nostri confronti, ma, anche e sopra tutto, costruzione di argini e dighe nell’interesse di tutti. 