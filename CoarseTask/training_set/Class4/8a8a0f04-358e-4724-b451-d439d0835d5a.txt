V.S. avrà seguito attraverso comunicati ufficiali andamento lavori Consiglio Cinque. Per sua opportuna informazione riassumo principali tendenze finora delineatesi e stato attuale situazione. In seguito richiesta Molotov fare partecipare delegato jugoslavo discussione questione giuliana, Byrnes ha proposto, secondato da Bevin e senza opposizione da parte russa, invito governo italiano esporre suo punto di vista, ciò che ho fatto riunione pomeriggio 18 corr. Due sedute precedenti erano state dedicate esposizione vice presidente Consiglio jugoslavo che, come rappresentante Nazione Unita, partecipa discussione mentre a delegato italiano è stato soltanto consentito esporre punto di vista e presentare documentazione (mio comunicato stampa del 18 corrente). Sembra in complesso che tono moderato nostra esposizione abbia creato impressione favorevole ma è difficile valutarne effetti date ostilità già precedentemente delineatesi. Da comunicato Consiglio dei Cinque del 20 corrente sulla Venezia Giulia, deducesi che tracciato nuovi confini dovrà tener conto dell’italianità di Trieste e delle città minori comprese quelle della costa occidentale istriana e, logicamente, anche delle isole a prevalenza italiana. Regime internazionale del porto Trieste dovrebbe provvedere anche alla soluzione del problema economico evitando interferenze sul carattere italiano della città. Qualora non ci manchi effettivo sostegno maggiori Potenze (che non possiamo considerare acquisito), decisioni di principio dovrebbero aprire la via a compromesso che non potrebbe discostarsi eccessivamente da soluzione intermedia da noi suggerita come base riconciliazione e cooperazione italojugoslava. Da informazioni raccolte appare altresì che avvenire colonie attirava interesse non minore che questioni Italia metropolitana, poiché in definitiva sarebbe in corso grossa manovra fra Tre Grandi che fa passare in seconda linea interessi particolari italiani. Richieste sovietiche ispirate anche a criteri punitivi hanno pregiudicato soluzione coloniale proposta dalla Francia con trusteeship singolo all’Italia come quella proposta dall’America (appoggiata con riserve nei nostri riguardi dall’Inghilterra) per trusteeship collettivo. Successivamente Dipartimento riprese al riguardo contatto con Foreign Office deciso «ad andare quanto lungi gli fosse possibile». Gli USA sarebbero stati pertanto favorevoli ad una pace provvisoria, mentre l’Inghilterra non avrebbe avuto particolare difficoltà essendo anche impegnata da suo progetto di pace in due tempi, anteriormente al progetto di Berlino. Se non che si esclude qui ora tale possibilità per la sicura opposizione della Russia e quella ritenuta altrettanto certa della Francia. Alla sorpresa dimostrata da parte nostra per tale ultima informazione data migliorata atmosfera rapporti tra Parigi e Roma, è stato in risposta accennato a nota mentalità, incommensurabilmente formalistica dei francesi. Si dubitava molto, là, che Francia riprendesse con l’Italia pienamente rapporti diplomatici prima conclusione pace definitiva. Washington e Londra sono quindi ora del parere di procedere alla revisione dell’armistizio. A tal fine è stato già chiesto parere Comando Supremo Mediterraneo per quanto concerne le clausole militari, mentre le altre clausole sono attualmente oggetto di separato esame nelle due capitali. Pertanto questione si trova ancora a tutt’oggi in una fase di studi preliminari. Ci è stato aggiunto che Foreign Office mostra di ritenere che anche per una revisione sostanziale dell’armistizio vi saranno difficoltà ed opposizioni da parte Russia. Al Dipartimento si è d’avviso che vi saranno sì delle difficoltà giacché la Russia chiede sempre contropartite ma vi si è già preparati e si pensa poterle superare. Nel corso della conversazione odierna è stato nuovamente sottolineato da questa ambasciata come una semplice revisione dell’armistizio non mancherebbe di provocare in Italia profonda delusione ed amarezza giacché dopo pubblici espliciti riconoscimenti benemerenze periodo cobelligeranza popolo italiano ritiene aver diritto di attendersi molto più dall’amicizia dimostrata dagli USA. Si è al riguardo vagamente accennato da parte nostra a possibilità di una qualche nuova formula che almeno dal punto di vista morale sia di conforto al nostro popolo nella sua attuale situazione. Il suggerimento sia pure limitato a tale aspetto morale non è stato respinto. Da parte americana è stato anzi detto che annunzio revisione armistizio poteva essere accompagnato da una dichiarazione (statement) del governo americano. 