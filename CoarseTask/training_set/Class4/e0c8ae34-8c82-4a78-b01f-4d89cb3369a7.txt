Telegramma di codesta ambasciata n. 197 del 19 corrente . Notizia trasmessa da codesta ambasciata con telegramma suindicato, circa intenzione americana sostituire attuale capo Commissione Alleata in Italia, ammiraglio Stone, con personalità politica è stata confermata in conversazioni avute con funzionari americani presso Commissione stessa. È stato anche detto che intenzione americana troverebbe resistenze da parte inglese che non considererebbe opportuna simile sostituzione momento attuale. In tal senso rappresentanti Stato Maggiore Imperiale avrebbero ricevuto istruzioni di esprimersi a Washington. Ciò premesso la prego far presente nella forma più opportuna al Dipartimento di Stato che molto apprezziamo desiderio americano di trasformare in organi politici organi che sono stati sin qui militari. Nella specie peraltro l’ammiraglio Stone è un vecchio amico, che è in Italia sin dall’inizio, che abbiamo imparato a apprezzare e a stimare. Da parte nostra cioè non avremmo obiezione alcuna acché Stone sia possibilmente e temporaneamente confermato nei suoi compiti ed anzi sinché la Missione alleata duri vedremo con piacere l’ulteriore sua permanenza fra noi. 