Cari amici, io credo che tutti voi avete conto pieno come le decisioni del Congresso della democrazia cristiana abbiano voluto significare che il spinto non desidera opporsi alle aspirazioni dei lavoratori verso la soluzione repubblicana. La democrazia cristiana ha, invece, inteso mettere a disposizione del nuovo Stato il contributo prezioso delle sue idealità morali e della sua capacità costruttiva. L’Italia è, nelle sue regioni, assai diversa per clima storico, politico, sociale, onde era impossibile supporre che in una questione di importanza secolare come quella istituzionale, potessero essere determinanti soltanto le correnti organizzate nei partiti. Bisognava, quindi, trovare un metodo democratico che decidesse del problema, salvaguardando le supreme ragioni dell’unità della nazione. Questo metodo fu trovato nella consultazione popolare per referendum. Tutti all’interno e all’esterno debbono accettare il suo risultato a condizione che esso sia raggiunto in libertà e non sia accompagnato da atti di violenza e di forza. Se ciò non avvenisse il popolo italiano e chi ci guarda all’estero comprenderebbero che ci saremmo avviati verso un ritorno di forme squadriste e della dittatura totalitaria. Per quanto concerne il contenuto della costituzione, ogni partito ha il dovere di preoccuparsi fin d’ora dei principi della struttura di essa, che debbono essere tali da assicurare una libera concorrenza dei partiti, la libertà dello spirito e la libertà economica. Non è lecito imperniare tutta la dialettica nella forma senza aver riguardo alle garanzie del contenuto della Costituzione. Voi già conoscete quali sono le idee fondamentali del pentito circa la nuova carta statutaria, nella quale non va dimenticata o sottovalutata anche la visione di una politica estera che, nella cooperazione internazionale, salvaguardi l’unità della nazione italiana. Ma debbo insistere sulla necessità assoluta che la consultazione avvenga in un clima di assoluta libertà ed a questo proposito rivolgo ancora una volta un caldo appello a tutte le forze dello Stato, e in specie all’arma dei carabinieri, che in difficili condizioni assolve il suo compito, affinché vigilino con particolare cura. Il governo della Costituente dovrà pure preoccuparsi di andare incontro ai bisogni di queste categorie che sono trattate molto male ed è già fermo proponimento del mio governo di premiare coloro che avranno saputo presidiare la libertà di voto e salvaguardare l’ordine delle giornate seguenti alla consultazione, e di punire, invece, coloro che per debolezza o per complicità, abbandonassero il loro posto o mancassero comunque al loro dovere . 