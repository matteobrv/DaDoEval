Pensa che si debba avverare, prima delle elezioni, un cambiamento di governo. Il progetto s[ocial] c[omunista] di conquista del potere ha anticipato le lotte elettorali. Fare ogni sforzo per non condividere la responsabilità del P.C. di condurre l’Italia nell’ambito dell’influsso orientale . Il P.C. è un partito di destra – Perché? Non crede alla libertà. Crede che la società deve venir governata in tutti i settori dall’alto. Bisogna a suo tempo introdurre questa terminologia e questi concetti nella vita del paese. Se il Partito crede di prendere un atteggiamento diverso dal suo lo faccia pure senza riguardi. Se si deve considerare il cambiamento di governo come una semplice rinnovazione di uomini, non ne varrebbe la pena. Un cambiamento vale se può procrastinare il tentativo di accaparramento del potere. Se i socialcomuinisti vanno al governo non vanno più via. Esercito e polizia sono in mano ai S.[ocial] C.[omunisti]. Tutto è subordinato al fatto che i S.[ocial] C.[omunisti] non vadano al potere. Questi uomini potrebbero dirigere un governo più che tripartito? La Democrazia cristiana, partito di centro, deve poter muoversi tanto a destra quanto a sinistra. […] Pensa che una soluzione sarebbe il tripartito allargato verso il centro-destra. Perché, però, deve essere un democristiano a fare questo governo? Dovrebbe essere un neutro, o quasi. Per noi, non ostile a noi, c’è solo Bonomi. A noi, però, il ministero dell’Interno. Se non va a Bonomi si presenterà Nenni. Presenterebbe un programma accettabile anche a qualche democristiano che cadrebbe nella trappola. 