Suo rapporto n. 639 del 18 agosto. Ella ha fatto benissimo ritornare sull’accenno a suo tempo fattole dal Quai d’Orsay sull’Alto Adige e ad esprimersi in termini espliciti e chiari. Qualora si facesse il plebiscito, si verrebbe a ridare ai tedeschi che si manifestarono nelle opzioni fautori del III Reich nazista e che fornirono largo contributo alle S.S. il diritto di decidere sulla frontiera stabilita nel 1919. Confermo che questione frontiera Brennero non è stata, almeno sinora, sollevata né a Londra, né a Washington, né a Mosca. Confido che sua azione – che pienamente approvo – gioverà a bloccare eventuali intenzioni francesi in quel senso. 