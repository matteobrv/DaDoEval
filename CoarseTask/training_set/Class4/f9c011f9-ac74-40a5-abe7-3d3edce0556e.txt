L’o.d.g. ieri è stato formulato in quel modo perché si era deciso di fare un primo passo, e cioè di affermare la separazione di ogni responsabilità da Bad[oglio]. Quindi, o si deve riaprire la discussione generale o si deve affermare l’o.d.g. da noi preparato ieri. Propone, caso mai, di fare un o.d.g. per la politica interna. [Il problema della liquidazione del fascismo, anche nella ridefinizione degli apparati burocratici e amministrativi era stato sollevato da Buozzi che chiedeva un intervento diretto del Ccln nelle nomine degli alti dirigenti]. Il fascismo con violenza si è occupato di sedi, sindacati, cooperative, avremmo dunque dovuto richiedere la restituzione: «cacciate i fascisti, rimettete i nostri». Questo possiamo e dobbiamo dire. È vero mai il Comitato centrale si è occupato dei commissari . Si tratta di ottenere la riparazione. Come si può fare la liquidazione della struttura fascista, se non con uomini al di fuori del fascismo. Se possiamo distinguere la responsabilità politica da quella tecnica – tanto noi che i Comm[issa]ri – aggiungo che i Comm[issa]ri non potranno rimanere al loro posto, se il governo non farà quello che noi chiediamo. 