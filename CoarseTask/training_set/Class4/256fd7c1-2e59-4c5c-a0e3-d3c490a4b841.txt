Riferisce le impressioni manifestategli dall’Ambasciatore Charles, e cioè che questi aveva la sensazione che la Corte di Cassazione non avesse emessa una decisione definitiva. Comunica di aver fornito in merito gli opportuni chiarimenti. Per quanto riguarda Trieste ha fatto presente la delicatezza della situazione. Informa poi il Consiglio sulla visita dell’Ammiraglio Stone: anche questi ha avuto l’impressione che la Corte dei Conti abbia voluto sfuggire ad una decisione precisa. Gli Americani non intendono che il Governo assuma una posizione in contrasto con le decisioni della Corte di Cassazione. Soggiunge che Stone ha riferito ciò anche al Re e ha detto inoltre che bisogna chiarire la situazione della Cassazione chiedendo se la seconda dichiarazione è da ritenersi decisiva. L’Ammiraglio Stone ha anche approvato la proposta del Re di affidare al Presidente del Consiglio i poteri di Capo provvisorio dello Stato. Egli ha chiesto poi cosa accadrebbe se la Corte di Cassazione non decidesse in maniera inequivocabile. Ha risposto che essendo vicini alla Costituente, la questione sarebbe ad essa devoluta. Ruini osserva che non essendo decisivo il responso della Cassazione sarebbe inopportuno proclamare la Repubblica. Ritiene logico invece il passaggio dei poteri di Capo provvisorio dello Stato a De Gasperi. Informa, altresì, che Orlando ha confermato che il Re gli ha espresso il pensiero di ritirarsi delegando De Gasperi, in quanto è suo desiderio trascorrere tranquillamente i 5 giorni che precedono il verdetto della Corte di Cassazione. Egli crede che si possa ancora attendere per la proclamazione fino ad una decisione della Cassazione. Pacciardi ha chiesto se De Gasperi è stato investito dei poteri di Capo dello Stato: riteneva che la dimostrazione di questa sera dovesse eventualmente essere energica. Gli prospettò, pertanto, che l’atteggiamento del Governo si è già dimostrato energico e lineare e che si tratta, sul terreno pratico, di trovare una via di compromesso. Bisogna ora decidere la linea da seguire. […] Comunica di essersi recato dal Re per riferire i risultati. […] Chiede che il Consiglio si pronunci in proposito . Per quanto poi lo riguarda personalmente, come Presidente del Consiglio dei ministri comunica che non si oppone a che egli riceva la delega dal Re. Per il Consiglio dei Ministri è già deciso che l’assunzione dei poteri avvenga in base alla proclamazione dei risultati: inoltre ci sarà la delega. [La seduta viene sospesa alle ore 13.00. Il Consiglio dei ministri viene nuovamente convocato alle ore 18]. Riferisce sul colloquio avuto poco prima col Re. Il sovrano ha avuto altri colloqui, fra i quali quello con Orlando. Il Re ha detto di comunicare che agirà in piena legalità, con senso di pacificazione, e che il Consiglio non ha da temere delle sorprese. Egli chiese poi al Re se aveva esaminato lo schema lasciatogli: il Re rispose che era sostanzialmente d’accordo, ma che avrebbe dovuto interpellare qualche giurista. Egli accennò, poi, alla tensione della situazione e delle voci di crisi originate da tutti questi contatti e che non poteva lasciarsi dubbio sulla validità del referendum. Fece presente al Re che si tratta del mutamento di un regime e che Egli poteva perdere quella popolarità che si è acquistata col suo contegno leale. Per quanto riguarda l’assunzione dei poteri riferisce di aver ottenuto il consenso del Re parallelamente alla decisione del Consiglio dei ministri. Parlò con angoscia anche in vista della situazione internazionale, ma il Re diede assicurazioni che non sarebbe avvenuto nulla di compromettente. Gli lesse poi la sentenza della Cassazione nella sua conclusione. Il Sovrano confermò, in sostanza, le sue buone intenzioni, nel senso che le cose si svolgano in forma pacifica e promise di consegnare il documento al più presto e possibilmente verso le 19. […] Fa presente di aver ricevuto ora i rapporti dei Partiti ai quali ha confermato l’orientamento del Governo, che cerca di raggiungere un accordo anche per rispetto alla forte minoranza. [II Consiglio tornava a riunirsi alle ore 21]. Partecipa che non si ha ancora nessuna comunicazione dal Re. […] Vorrebbe evitare per ora la deliberazione formale . […] Questo è vero in teoria , ma politicamente sarebbe un errore: questa è opinione non soltanto mia. Non mi pare giunto il momento di fare un passo che può determinare la guerra civile. [Il Consiglio viene sospeso e rinviato alle ore 0,30]. Dichiara che aveva in corso una trattativa col Re circa la delega. Il Sovrano ha sentito però, nel frattempo Orlando, Nitti e Bonomi. Orlando ha sostenuto la delega, ma ha anche prospettato la tesi «dell’uovo di Colombo» e cioè di lasciar le cose come stanno fino a definizione del referendum. Da ultimo, dopo le informazioni portate da Arpesani dal Quirinale, dove era stato mandato per parlare col Re, il Presidente ha parlato con Lucifero il quale ha fatto presente che, date le tesi contrastanti e dato il tenore dell’ordine del giorno di ieri sera del Consiglio dei ministri, [occorre] insistere nella tesi di una convivenza, salvo promettere per domattina una formula. Il colloquio telefonico è stato molto lungo e con forte contraddittorio. Alla fine è stato concluso che domattina sarà presentata una formula. Se domani non ci saranno risposte, si esaminerà cosa bisognerà fare. Esclude ogni possibilità di difforme decisione da parte del Re il quale, anzi, crede di fare opera utile restando momentaneamente al suo posto perché così tiene ferme le forze a lui fedeli, viene salvaguardato l’ordine pubblico, e trattenendo in ispecie le sinistre da eventuali eccessi. Lucifero deplora che ci sia stato l’ordine del giorno che ammette quasi l’esistenza della Repubblica. Vediamo cosa si può fare se si determina un urto fra Corona e Governo. Le dimissioni sono oggi difficili perché non c’è ancora un Parlamento. Ma conviene oggi dimettersi, prima della Costituente? […] Chiede se è possibile sapere quando la Corte di Cassazione potrà finire i suoi lavori: il 18 giugno sarebbe un termine felice. Se si va oltre tale data è il fallimento della legge sul referendum, perché la Costituente ha un potere dovuto alla sua sovranità. Bisogna valutare le forze. Se si dice che la Patria è in pericolo le forze vengono da sé. Abbiamo affermato il principio, ma se domani insistiamo nel nominare il Capo dello Stato dobbiamo sapere su che cosa bisognerà appoggiarsi Ritiene che il Consiglio possa essere convocato domani telefonicamente [La seduta è tolta alle ore 1,40]. 