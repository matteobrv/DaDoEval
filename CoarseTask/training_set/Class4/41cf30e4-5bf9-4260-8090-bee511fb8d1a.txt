(Per tutti salvo Parigi) R. ambasciatore a Parigi telegrafa in data dell’8 corrente [n. 265] quanto segue: «Ho avuto ieri colloquio con Giral e De Los Rios i quali, dopo recente dichiarazione Tre Potenze, erano molto demoralizzati ed hanno dimostrato nei confronti Italia disposizioni molto più concilianti di quelle in precedenza accennate e riferite. Circa poi accordo commerciale italo-spagnolo i predetti hanno ribadito note obiezioni, ma a mia spiegazione circa necessità in cui trovasi Italia addivenire sua conclusione, hanno replicato debolmente suggerendo che Governo italiano cessasse, quasi a compenso, avere regolari rapporti diplomatici con Governo Franco: ho spiegato difficoltà Italia attuale situazione internazionale prendere iniziativa del genere. Al che De Los Rios ha replicato chiedendo quale accoglienza farebbe eventualmente nostro Governo a presenza Roma rappresentante ufficioso governo repubblicano spagnolo. Gli ho risposto che avrei trasmesso sua richiesta e che mi riservavo di fargli avere, appena possibile, una risposta». Ho risposto in data odierna quanto segue: (Per tutti) Immediatamente dopo dichiarazioni Potsdam nei confronti del regime Franco, Governo italiano, nel significare sua adesione ai principi esposti in quella dichiarazione, si è impegnato con Londra e Washington a seguire politica concordata con anglo-americani. Governo italiano è in conseguenza senz’altro disposto a giungere sin dove giungano anglo-americani, ma gli sarebbe impossibile andare più oltre, vietandolo appunto quegli impegni Prego i RR. ambasciatori a Londra e a Washington di voler portare richiesta spagnola inoltrataci per tramite ambasciatore a Parigi a conoscenza Governi britannico e americano, accertandone propositi sopra tutto per quanto concerne eventuale presenza rappresentanti ufficiosi repubblicani a Londra e a Washington. 