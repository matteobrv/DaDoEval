Fa la relazione dei passi fatti presso Orlando – a mezzo Orlando e Nitti – a Bonomi, a Paratore , e dell’esito delle premure svolte. Ha riferito ai liberali il rifiuto degli anziani . Non è andato da Sforza, perché lo ha ritenuto non necessario. Ha fatto invece molte insistenze, sinceramente, presso Parri. Questi personalmente non entrerà nel ministero, al quale però il Partito d’azione darà tutto l’appoggio. I liberali hanno comunicato di ritenere inutile partecipare alla riunione di stasera, e che essi subordinano la loro partecipazione, all’ingresso di Orando e di Bonomi. Ai liberali ha detto che circa il programma, tendenzialmente, si può aderire: salvo a stabilire la forma, il tono ecc.; se darne pubblicazione in un modo o nell’altro. Se credete datemi mandato di attendere fino alle 12 di domani un’ultima definitiva risposta dei liberali. Entro domani, però, dovremo pubblicare la lista dei ministri di un governo a cinque, se non sarà possibile a sei. Da un punto di vista estero, non possiamo rinviare più la formazione del governo. […] Considero grave la situazione, perciò! I liberali non hanno fatto questione di portafogli. Sono, alcuni, sotto l’impressione di una sconfitta, i liberali. Che dai giornali di provincia e dai telegrammi hanno avuto allarmi per il ministero dell’Interno ai socialisti. I liberali sono spaventati anche perché l’Agricoltura è ad un ministro comunista. Il partito comunista vorrà cedere questo ministero a un tecnico più che ad un politico? In questo caso ai liberali si dovrebbe dare l’Alimentazione, che è un ministero che ha un peso . 