Nega che la Presidenza abbia prese iniziative ufficiali per lo sfollamento. Ma vi è una situazione di fatto di cui bisogna tener conto. Se manca il concerto col Ministero dell’Assistenza post-bellica, è d’accordo per rinviare il provvedimento. […] In che forma è stata fatta la richiesta della delegazione? […] Vorrei che foste convinti che non son soggetto a risentimenti nazionalistici. Incidenti come quello del Gorica basterebbero a raffreddare le iniziative: è una umiliazione per il Governo italiano. Ci saranno fatte interpellanze; dobbiamo minimizzare l’incidente. […] C’è stato un miglioramento a Parigi, accentuato a New York. Non è ancora una trattativa, ma deve essere continuata. Tanto più che, sia pure su richiesta nostra, si è chiesto che il ministro degli Esteri andasse a Belgrado. Non fa difficoltà per la scelta del luogo, che è conseguenza dolorosa della sconfitta. È d’accordo per l’invio della delegazione, ma non ritiene che sia questo il momento adatto. La Jugoslavia è contro il Trattato, perché vuole di più. In minima parte solo ha disarmato dal suo atteggiamento. Dobbiamo giustificare un’umiliazione di fronte all’opinione pubblica. Ritiene che se ci fosse la speranza di un successo in un settore o in un altro, i suoi dubbi potrebbero cadere. Dato che non sembra che ciò si verifichi, non sembra opportuno inviare una missione con mandato, sia pur limitato, di trattare su questioni territoriali. In questo momento la questione territoriale è, obbiettivamente congelata. Non si può dare inizio a trattative impegnative, se non si sa dove si va a finire. Perché non insistere sul ristabilimento di normali relazioni diplomatiche sia pure ufficiose? Siamo d’accordo anche per inviare una delegazione a Belgrado, ma sistemiamo intanto la nostra rappresentanza. Per quanto concerne la questione delle minoranze ritiene che non si potrebbe trattare semplicemente di un generico piano di reciprocità. L’ambasceria dovrebbe avere con sé elementi informatori locali, il che oggi sarebbe difficile. Inoltre, è meglio attendere prima informazioni orali da quelli che hanno già trattato. Riassumendo; un fallimento delle trattative inasprirebbe la situazione. Accetta il suggerimento da parte jugoslava, di continuare le conversazioni: sulle questioni commerciali non avrebbe niente in contrario anche all’invio della missione, ma per quella politica sarebbe meglio attendere, pur rispondendo positivamente. Per assicurare la possibilità per l’avvenire occorrerebbe stabilire, intanto, le relazioni diplomatiche. Non possiamo limitarci solo a creare una atmosfera favorevole. È d’accordo su tutti gli atti che possono crearla, come pure di prendere atto pubblicamente, a proposito del rientro dei prigionieri, della volontà che così si manifesta anche da parte jugoslava di migliorare i rapporti. Ma se, trattiamo dobbiamo ottenere un risultato concreto. […] Da lettura del seguente testo che esprime la sue impressioni sulla situazione: «II Consiglio dei Ministri, sentita la relazione del Ministro degli Esteri intorno ai risultati finora acquisiti nella conferenza dei Quattro a New York, rinnova ancora una volta le sue proteste perché nella definizione del trattato non si è tenuto conto delle giuste richieste della Delegazione italiana, constata in particolare che la soluzione raggiunta circa la frontiera orientale costituisce una inammissibile mutilazione del territorio nazionale ed un espediente precario e irrazionale, del quale l’Italia non intende assumere una corresponsabilità, e pur deplorando che le conversazioni svolte dalla nostra delegazione con quella jugoslava non abbiano avuto finora un risultato positivo, riconferma il suo proposito di fare ogni sforzo per migliorare i rapporti con la Jugoslavia, ravvisando nell’iniziato rimpatrio dei prigionieri un indizio che questo suo proposito è condiviso anche dalla Jugoslavia stessa; e a tal fine ritiene che la via migliore sia quella di stabilire fra le due Nazioni regolari rapporti diplomatici, i quali si pongano come primo compito, per il caso che il Trattato divenisse esecutivo, di attenuarne le conseguenze per quanto riguarda le minoranze italiane e di risolvere nel necessario spirito di cooperazione internazionale i problemi economici adriatici del dopo guerra. Aggiunge tuttavia che non è contrario a preparare un’ambasceria per Belgrado; ma crede che si deva in ogni caso attendere la relazione verbale di Quaroni». […] II mandato deve essere preciso e limitato, specie per le questioni territoriali. […] Non lasciar cadere la trattativa sui primi punti, ma preparare l’atmosfera necessaria. Non si assume la responsabilità di accettare trattative territoriali in condizioni che non hanno precedenti nella storia diplomatica. […] Propone una soluzione conciliativa ed il seguente testo di istruzioni: «Interpretando e supponendo che l’invio di un nostro rappresentante straordinario a Belgrado sia il primo atto della ripresa normale dei reciproci rapporti diplomatici, siamo disposti a inviarlo coll’incarico di sondare le possibilità di accordi per la protezione delle eventuali minoranze e per la ripresa dei rapporti commerciali. Attenderemo per esecuzione integrazioni sua relazione verbale. Istruzioni all’ambasciatore: 1) invio a Belgrado; 2) ripresa dei rapporti con Roma; 3) elaborazione, a mezzo di rappresentanti diplomatici, di accordi commerciali e sulle minoranze, su cui si sia sondato a Belgrado». […] Non è d’accordo per l’aggiunta . 