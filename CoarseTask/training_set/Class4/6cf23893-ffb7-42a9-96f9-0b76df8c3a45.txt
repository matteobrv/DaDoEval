Generale insurrezione Alta Italia che ha determinato crollo potenza militare tedesca sul nostro fronte, dimostra in modo incontrovertibile quale effettivamente sia animo degli italiani, quale contributo essi effettivamente danno alla vittoria comune, che cosa avrebbero potuto fare anche nell’Italia liberata sol che si fosse voluto e permesso. Determinazione con la quale capi fascisti sono liquidati documenta d’altra parte come profonda sia avversione al regime scomparso e come sincera sia nostra volontà rinnovamento democratico. Poiché codesto governo si è con V.E. in varie occasioni fatto interprete di un qualche scetticismo al riguardo, ella voglia, la prego, insistere in modo particolarissimo su questi punti che dovrebbero, io credo, condurre ad una ben altra e più adeguata valutazione della effettiva situazione italiana. 