Comincia commemorando Ruini. L’amicizia personale con Ruini, la sua esperienza amministrativa. Non accettando neppure la vicepresidenza, altre ragioni lo hanno determinato a non accettare di far parte del governo. Vedremo se nella distribuzione dei dicasteri sarà possibile ritornare. […] Ieri molte eccezioni sono state fatte circa l’allargamento. Alcuni partiti facevano molti ostacoli. Se oggi non possiamo risolvere l’inclusione di uomini extra partito, manteniamo la speranza in seguito di poterci avvalere della collaborazione di uomini competenti e capaci. Anche ieri sera ho riconosciuto che la struttura proposta aveva qualche punto debole, e questo nei confronti del Partito d’azione, che certo non può avere oggi la stessa posizione di ieri. Partendo dall’ipotesi che Ruini non receda dal proposito espresso ieri, Dc tiene tre ministeri, invece di quattro. Il Min. aveva il lavoro – e l’ha perduto; si potrebbe ora staccare anche dal ministero il Commercio estero. Questo nuovo ministero si può offrire al Partito d’azione, se questo lo preferisce ai Trasporti. Il Partito d’azione avrebbe ministeri politici: Consulta; quello, d’importanza sempre crescente, il Commercio estero; quello dell’Assistenza post-bellica. Le linee di demarcazione tra il nuovo ministero, e il Tesoro e gli Esteri saranno precisate d’accordo. Bisogna evitare gli inconvenienti del ministero Scambi e Valute del regime fascista. Democrazia del lavoro: un portafoglio d’importanza morale: Pubblica istruzione; Aeronautica; Trasporti, se il Partito d’azione vi rinuncia; o se la Democrazia del lavoro ha l’uomo adatto, l’Alimentazione; Alimentazione per cui ieri mi ero riservato di trovare la persona competente. Rilevo l’importanza del Ministero dell’Assistenza postbellica. Vorrei che i colleghi considerassero che la rinuncia all’allargamento era stata posta come condizione che ora è stata abbandonata. Ormai non mi pare si possa far passare ancora altro tempo per risolvere la crisi. Non voglio passare per crostaceo. [Lussu replicava all’ultima battuta sul riferimento al crostaceo con l’affermazione «Cunctator»]. Non ha lo stesso significato. [Sempre Lussu aveva ribadito la propria opposizione alle scelte operate da De Gasperi, soprattutto per quanto riguardava la concessione di due dicasteri ai liberali. Per questa ragione riteneva di sciogliere la propria riserva, dichiarando il governo inaccettabile nella sua composizione]. Mi pare allora sia da sospendere la seduta . […] Traggo le conclusioni dalle dichiarazioni di Lussu. [La seduta veniva sospesa e riprendeva alle ore 21.00]. Propone le seguenti modifiche alla lista già presentata: Lussu, ministro senza portafoglio, incaricato delle relazioni con la Consulta; La Malfa, ministro per la Ricostruzione. Presidente del Comitato interministeriale per la ricostruzione sarà il presidente del Consiglio. Terzo ministero: Assistenza post-bellica o Trasporti. [La seduta veniva sospesa e riprendeva alle ore 23]. Circa atteggiamento Luogotenente è intervenuto per raccomandare allargamento più largo possibile, non è stato in senso diverso, né contrario ad alcuni gruppi della coalizione, quindi non c’è stato eccesso di potere. Circa dichiarazioni di referendum, a Salerno io dissi che quando fossimo d’accordo, si fosse fatto il referendum. È dubbio se per la legge c’è possibilità o meno di referendum. I giuristi dicono di sì. Richiamo la lettera, durante il gabinetto Parri. Dovremo in buona armonia discutere e decidere. Se cambieremo il disegno di legge, d’accordo, questo avrà importanza. In questo mi dovrò attenere a formule che per ora lascino libertà a chi vuole sostenere tesi diverse. È una questione di eminente carattere politico. Decideremo al più presto possibile. Prendo atto delle dichiarazioni di Lussu, e Lussu prenda atto delle mie dichiarazioni. […] Anche io avevo pensato al ministero dell’Interno ! 