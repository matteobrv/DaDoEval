Come è noto V.S. supplenti esamineranno a Parigi questione frontiera occidentale. Malgrado che rapporti Commissione Esperti su Tenda e Briga possa venire sostanzialmente considerato favorevole nostro punto di vista, Governo francese mantiene atteggiamento estremamente rigido esigendo cessione quella ed altre zone alpine fondament[ale] importanza per sicurezza ed economia Alta Italia, fra cui bacino Moncenisio. È urgente che codesto Governo sia intrattenuto sull’argomento da V.S. mettendo in luce contributo positivo rappresentato da eque proposte compromesso contenute memorandum italiano consegnato alle delegazioni Parigi cinque corrente (cessione Piccolo San Bernardo e terre di caccia; smilitarizzazione zona Chaberton e Valle Roja; accordi per forniture energia elettrica e creazione nuovi impianti; facilitazioni popolazioni frontiera). Sacrifici questi che l’Italia volontariamente si dichiara disposta a fare, concrete proposte per risolvere questioni di comune interesse italo-francese ed infine positivo intendimento eliminare nostra frontiera ogni carattere offensivo, sono altrettanti elementi che devono essere apprezzati giusto valore e contrapposti a quelle pretese francesi che non trovano fondamento equo. Sono state date dall’Italia concrete prove di buona volontà giungendo a ragionevoli concessioni. Potrebbe prendere in esame possibilità accedere a talune richieste francesi ora che esse ci sono state notificate, sempre però che Governo francese rinunci inammissibili pretese Valle Roja e bacino Moncenisio sulla quale ultima non è in alcun modo possibile, dal punto di vista territoriale, trovare una qualsiasi soluzione di compromesso. Nell’esporre considerazioni sopra indicate a codesto Governo, Voglia fare appello suo spirito equità affinché esaminando questioni obbiettivamente, incarichi Supplenti compiere presso Governo francese passo tempestivo per indurlo a recedere dall’atteggiamento intransigenza e comunque affinché non si adatti a sanzionare palesi ingiustizie ai nostri danni. La informo, a titolo confidenziale che ho autorizzati nostri esperti a Parigi prendere contatti con sostituti per invitarli prendere iniziativa proposta di soluzione problema frontiera occidentale su basi indicate per noi come accettabili. 