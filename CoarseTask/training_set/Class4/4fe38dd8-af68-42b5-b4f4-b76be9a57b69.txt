Suo 654 . La autorizzo rimettere presidente Truman mio messaggio personale, che lascio a lei elaborare. Dovrebbe essere succinto e lealmente esplicito. Premetta ch’io mi rendo perfettamente conto ostacoli e difficoltà pace e importanza interessi in contrasto. È peraltro impressione diffusa in tutta opinione pubblica italiana che, sia a Londra prima che a Parigi dopo, Italia sia stata soltanto considerata come semplice posta nel gioco altrui. È mancato cioè chi abbia posto il problema italiano nella sua integrità e come tale abbia cercato risolverlo: cioè in termini europei. La tattica dei mercanteggiamenti ha condotto, alla frontiera orientale, a successivi arretramenti dalla linea Wilson sino alla Morgan; alla frontiera occidentale, alla intransigenza francese per Briga, Tenda e Moncenisio; in materia di riparazioni, all’ammissione del principio che dobbiamo pagarle; in materia coloniale, attraverso formule diverse, al tentativo di escludere dall’Africa il solo popolo che abbia capacità di esercitarvi una concreta attività di lavoro. Tutto ciò significa esattamente quella pace punitiva che ci è stato assicurato di voler escludere. Ribatta dunque sulle nostre tesi. Ribadisca i concetti su cui ho ieri insistito in un’intervista all’«United Press» che credo le sarà nota. In essa ho suggerito fra l’altro il deferimento della questione giuliana, in caso di contrasto insanabile, ad un’assise più vasta e in definitiva all’ONU. Ringrazi per il modus vivendi, di cui peraltro ignoriamo tuttora i testi. Chiuda esprimendo la nostra inalterabile, profonda fiducia negli Stati Uniti e nel suo presidente. Dia al messaggio il tono e la forma più amichevolmente caldi. 