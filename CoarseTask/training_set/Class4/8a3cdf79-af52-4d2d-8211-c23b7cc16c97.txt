Suoi 648-650. Per sua conoscenza e norma di linguaggio la informo che, nel corso Conferenza Parigi, e dopo note proposte britanniche circa questione coloniale, ho rimesso a Bevin e fatto pervenire a Molotov, Byrnes e Bidault seguenti nostri suggerimenti: 1) accettazione da parte italiana principi autogoverno secondo la Carta Nazioni Unite come base amministrazione in Africa; 2) restituzione all’Italia della Tripolitania e Somalia; 3) rinvio decisione circa Cirenaica ad un possibile accordo diretto fra Italia ed altri interessati (Egitto, Senussi) in modo da risolvere di comune accordo questione autonomia locale e immigrazione italiana; 4) ristabilimento Eritrea, anche per un periodo di tempo da precisare, amministrazione italiana controllata da Commissione Internazionale. Petizioni ambienti arabi cui accenna V.S. sono conseguenza continuata opera antitaliana attuale amministrazione militare Tripoli. Quivi è anche venuto costituendosi, attorno nostre maggiori imprese commerciali, cui dirigenti viene vietato rientrare colonia, complesso interessi gruppi organizzati da amministratori anglo-maltesi ed ebraici i quali sono in conseguenza contrari nostro ritorno e si agitano per promuovere manifestazioni ostili all’Italia. Maggiori informazioni al riguardo vengono inviate per telespresso. 