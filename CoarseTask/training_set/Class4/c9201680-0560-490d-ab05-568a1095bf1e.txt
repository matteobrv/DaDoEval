(Per Buenos Aires) Telegramma codesta ambasciata n. 2372. Alle nostre rappresentanze nell’America latina ho telegrafato quanto segue: (Per tutti)Governo argentino ha interessato rappresentanze Paesi America latina accreditate Buenos Aires al fine di promuovere nuova manifestazione collettiva latino-americana a Londra, Washington e Parigi in favore di una giusta pace con l’Italia. Pregola appoggiare iniziativa Argentina svolgendo presso codesto Governo opportuna azione tenendo presente quanto segue: 1) Presso opinione pubblica italiana è diffusa impressione che finora nostro Paese è stato considerato soltanto come posta nel gioco altrui e che legittime esigenze italiane ricevano ben scarsa considerazione. Tattica di mercanteggiamenti finora praticata ha infatti portato questioni di nostro interesse a soluzioni che, qualora venissero attuate in via definitiva, rappresenterebbero appunto pace punitiva che si era dichiarato voler escludere. 2) Nell’attuale situazione sembra pertanto opportuno precisare che non (dico non) sarebbe «pace giusta» quella che costringesse Italia abbandonare alla frontiera occidentale cresta alpina cedendo Briga e Tenda e alla frontiera settentrionale il confine del Brennero; e che per quanto riguarda la frontiera orientale sacrificasse città senza dubbio italiane come quelle ad occidente della linea Wilson; che per quanto riguarda le colonie intendesse escluderci dall’Africa e per le riparazioni infine ammettesse il principio del pagamento da parte nostra. 