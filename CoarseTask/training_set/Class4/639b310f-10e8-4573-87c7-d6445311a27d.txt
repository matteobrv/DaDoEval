Come ho telegrafato stamane ho affidato a lei la questione della frontiera occidentale, a Carandini quella dell’Alto Adige. Agite d’accordo, dividendovi i compiti e non soltanto per materia, ma anche, se occorre, a seconda delle possibilità che a mano a mano si presenteranno a ciascuno di voi. Riterrei necessaria un’azione preventiva presso inglesi e americani per sventare tentativo francese di far passare Tenda e Briga come la sola questione in controversia. Lei sa che quella del Moncenisio è altrettanto grave. E per informarli dei molti sacrifici già da noi fatti per la Francia, che è la sola che abbia già incassato vantaggi concreti, che è dunque giusto siano posti sulla bilancia. La sua esposizione dovrà essere pacata, obiettiva e non polemica. Insista sulla necessità europea di una pacificazione italo-francese che solo potrà raggiungersi senza umiliare e sopraffare la rinascente democrazia italiana. Conto molto sulla sua opera. 