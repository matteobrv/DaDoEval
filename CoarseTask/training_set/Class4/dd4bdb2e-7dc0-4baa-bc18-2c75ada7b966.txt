Nell’assumere la direzione della politica estera italiana, desidero dirle che l’Italia intera assiste con ammirazione alla rinascita della Francia e al suo rapido ricupero di quel rango di grande potenza che è garanzia di stabilità e di ordine in Europa e nel mondo. Tengo anche in modo particolare ad assicurarle la mia profonda fiducia nell’avvenire dei rapporti italo-francesi. Sono certo che potremo con buona volontà superare ogni possibile ragione di contrasto e di avviare i nostri due paesi verso una collaborazione reciprocamente feconda nell’interesse comune e nella pacificazione europea. E sono particolarmente lieto che questo grande compito di riavvicinamento possa essere facilitato dalla comune concezione di ideali e di vita con chi dirige oggi la politica estera francese. Voglia, Signor Ministro, accogliere i miei cordiali voti augurali. 