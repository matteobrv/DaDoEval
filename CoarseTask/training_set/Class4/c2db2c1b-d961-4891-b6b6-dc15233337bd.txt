Il risultato delle elezioni non è tale da consentirci un governo da soli nella fase attuale e ci porta tuttavia il peso delle massime responsabilità. L’onorevole De Gasperi ha poi illustrato l’operato della segreteria politica e della Direzione in ordine ai contatti con il gruppo parlamentare e nell’esame dei problemi del paese. Il disagio manifestato dai democristiani di fronte a troppo evidenti manifestazioni altrui di lealtà verso il solidarismo che dovrebbe unire i partiti al governo non è sfuggito al segretario politico, il quale, tuttavia, deve richiamare alla considerazione che il tripartitismo è una diretta conseguenza del voto del 2 giugno. È d’altra parte preciso dovere ed anche sana politica subordinare gli interessi di parte a quelli generali del paese . 