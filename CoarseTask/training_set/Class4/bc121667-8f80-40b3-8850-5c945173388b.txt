La autorizzo informare, per ora in via soltanto preliminare e confidenziale, presidente Truman che governo italiano è di massima favorevole dichiarare guerra Giappone. Illustri nostra iniziativa prima di tutto come gesto solidarietà nei confronti Washington; ulteriore prova nostro proposito schierarci contro sopraffazione e militarismo ovunque si trovino; segno evidente nostro desiderio far causa comune con Nazioni Unite, anche dove e quando nostri interessi specifici non siano direttamente in gioco. È peraltro evidente stretta connessione fra nostro gesto e concreta possibilità che esso incida favorevolmente su condizioni pace che ci saranno imposte, attualmente in corso di elaborazione. Dichiarazione fattale al riguardo da Phillips (suo 224) è del resto esplicita e su di essa contiamo. Ed è superfluo le dica e la preghi far sapere quanto e come noi siamo riconoscenti che anche governo nord-americano ritenga che le due questioni possano essere utilmente connesse. Desidero ripeterle che non è questo tentativo di negoziare o mercanteggiare iniziativa che ha e deve conservare motivazioni ideali autonome e indipendenti, ma piuttosto il naturale atteggiamento di chi deve in modo plausibile e chiaro essere in grado a suo tempo di giustificarla anche e soprattutto con motivi nazionali di fronte al paese. Non le nascondo ed è anzi necessario ella sappia che nel corso discussione che ha avuto luogo consiglio di Gabinetto è affiorata evidente divisione di animi e di propositi circa nostra partecipazione alla guerra, che nota direttale da Grew (suo 187) tenderebbe almeno per il momento ad escludere e che alcuni vorrebbero invece effettiva e concreta. È mio avviso che nel fare comunicazione riservata di cui sopra ella faccia esplicito accenno nostra volontà di diretta e attiva partecipazione (flotta, aviazione, corpo volontari) in modo lasciare porta aperta, cioè senza pregiudiziali negative, possibilità che essa possa a più o meno breve scadenza concretarsi. Comunicazione di massima che ella farà deve essere, ripeto, fatta per ora in via soltanto preliminare e confidenziale. Poiché essa è, nel nostro pensiero ed in quello nordamericano, destinata produrre determinati effetti, io vorrei che stesso Dipartimento di Stato ci desse indicazione precisa circa momento più propizio e più tempestivo in cui, a suo giudizio, essa potrà da parte nostra essere ufficialmente confermata, appunto in vista di determinare ed agevolare quei risultati benefici che se ne scontano, di rafforzare cioè azione di Washington per una pace di equità e di giustizia. Mi informi subito esito suoi passi . 