Vi ringrazio delle amichevoli espressioni che avete al riguardo della mia persona e del popolo italiano. Considero un grande privilegio l’essere qui come ospite di questo paese e sono profondamente consapevole che questa mia visita ha un grande significato. Come rappresentate di un paese di antica civiltà desidero in questa occasione rendere omaggio agli sforzi fatti durante la guerra dalla valorosa nazione americana per la salvezza del nostro comune retaggio spirituale e per la nostra libertà minacciata dall’odio e dalla tirannia. In nome di questa civiltà comune, che gli italiani desiderano vedere evolversi e trionfare in un mondo nuovo ed al quale desiderano portare il loro pieno contributo, esprimo la speranza che gli Stati Uniti continueranno a essere campioni di libertà e di giustizia nella comunità delle nazioni. È con questo sentimento che alzo il bicchiere alle fortune degli Stati Uniti e a lei, signor segretario di Stato e a tutti gli amici americani dell’Italia. 