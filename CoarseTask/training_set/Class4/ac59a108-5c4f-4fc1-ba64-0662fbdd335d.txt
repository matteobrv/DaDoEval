Circa le affermazioni politiche di questo, per tanti aspetti, inqualificabile discorso , mi riservo di rispondere – se sarà il caso – alla chiusura di questo dibattito. (Vive approvazioni). Per quello che mi riguarda personalmente, il modo con cui il precedente oratore ha osato parlare della mia persona non mi permette di rispondere per fatto personale (vivissimi applausi al centro), ma ho il dovere di deplorare vivamente e protestare indignato contro le infondate insinuazioni dirette contro membri del mio Governo. (Vivissimi applausi). 