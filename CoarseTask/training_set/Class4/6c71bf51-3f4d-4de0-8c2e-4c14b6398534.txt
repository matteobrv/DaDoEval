Le esprimo i miei sinceri ringraziamenti per la lettera amichevole che mi ha inviato per tramite del signor Ministro Dr. Pernter . Le sono molto grato per i cordiali auguri che Lei ha avuto la gentilezza di rivolgere alla mia persona e ai collaboratori del mio partito. L’amicizia fra i nostri partiti, entrambi di orientamento cristiano, significa senza dubbio un rafforzamento della democrazia e una collaborazione per una pace giusta. Accettiamo il cortese invito al prossimo congresso del Partito popolare austriaco, dove i nostri rappresentanti avranno l’occasione di sottolineare l’amicizia fra i due movimenti. Per la soluzione della questione sudtirolese, i nostri esperti sottoporranno al più presto anche ai partiti della provincia di Bolzano le nostre proposte e i nostri piani per l’autonomia. Anche alla questione degli optanti diamo la massima attenzione per avviare una soluzione soddisfacente. Il governo e la Croce rossa italiana daranno la migliore protezione, nell’ambito degli aiuti ai fanciulli, ai bambini austriaci presenti in Italia. Signor Cancelliere federale, ricambio i miei migliori e più cordiali auguri per il futuro della sua patria e le assicuro la mia particolare devozione. 