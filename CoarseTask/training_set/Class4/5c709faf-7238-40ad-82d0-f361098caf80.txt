Riassume [De Gasperi] la storia della crisi: non aveva nessuna intenzione di escludere qualche partito – aveva pensato di raccogliere la collaborazione di tutti i partiti. Nel primo contatto con i partiti non ha avuto nessuna pregiudiziale. Con Saragat non si è ottenuto nessun risultato – causa la preponderanza di «iniziativa». Di conseguenza l’atteggiamento negativo dei repubblicani – spinti soprattutto dagli elementi nuovi (ex azionisti). Due proposte sono state fatte: agli Esteri un diplomatico – unificazione dei tre ministeri militari – Per questa unificazione dare anche incarico ad un ministro senza portafoglio – lasciando così ancora al posto i tre ministeri. Questo programma venne approvato dai repubblicani: quando però intesero il nome di Bonomi non accettarono. – Stamane ha avuto luogo il colloquio con Togliatti. L’offerta della presidenza della Camera ad un comunista è stata bene accetta da Palmiro. Vivace discussione per l’abolizione del ministero (o trasformazione) dell’Assistenza postbellica. – Unificazione Tesoro e Finanze – La Dc lascia volentieri ad un tecnico il ministero unificato – Togliatti non ha fatto nessuna eccezione per Carandini e Bonomi. Togliatti non ha fatto obiezioni a Campilli alle Finanze-Tesoro. I comunisti vorrebbero ancora la Giustizia e i Trasporti e un terzo. – Stasera colloquio con Nenni. Nenni è meno disposto di Togliatti a facilitare il compito di formare il ministero. Mentasti insiste da vario tempo di essere liberato dal suo peso – l’alto Commissariato è perciò un altro posto. Nenni dice che i comunisti non potrebbero accettare; che lui potrebbe cercare qualcuno da proporre. Nenni, a capo di 68 deputati, afferma che il socialismo italiano è rappresentato dal suo partito. Vorrebbe anche la vice presidenza del Consiglio (Romita) – Un socialista dei suoi al sottosegretariato agli Interni; non Cacciatore ma Musotto . […] Dice che un ministero Dc troverebbe l’opposizione decisa dei comunisti (così ha detto Togliatti) . Sul terreno parlamentare saremo trascinati a destra. Anche con un governo presieduto da altri non ci si potrebbe sottrarre dal parteciparvi. E allora la nostra responsabilità sarebbe la stessa. 