Il presidente ha iniziato polemizzando argutamente con alcuni gruppetti di socialcomunisti che avevano occupato i primi posti con l’intento di disturbare la manifestazione; ha ricordato che la collaborazione dei vari partiti nell’opera di governo ed ha ammonito i facinorosi ad essere più cauti se non vogliono fare orientare la grande massa ancora indecisa degli elettori verso forme istituzionali diverse da quelle da loro propugnate; l’instaurazione della repubblica dipenderà proprio dal contegno tollerante e sereno dei repubblicani in questo scorcio del mese. Il presidente si è fermato a lungo a parlare dei problemi della ricostruzione economico-finanziaria ed amministrativa dello Stato con particolare riguardo alle concrete necessità della zona. 