Ho accolto l’invito del governo americano come un onore. Ritengo che esprima il desiderio di continuare a aiutare l’Italia. Questo aiuto può essere enorme: anzitutto nell’aiutarla nel suo sforzo di cavarsela dall’attuale periodo critico di emergenza; in secondo luogo sostenendola nella sua intenzione di diventare un attivo elemento nella politica mondiale di pacificazione e collaborazione. Confido nel popolo americano. La sua guerra è stata una guerra per la libertà e l’indipendenza di tutte le nazioni grandi e piccole. Spero che il mio viaggio negli Stati Uniti servirà a rafforzare la fiducia dell’opinione pubblica americana nell’intenzione e nella capacità dell’Italia di recuperare. Ritengo di grande significato che il primo contatto di questo genere dell’Italia del dopoguerra sia con gli Stati Uniti a cui siamo legati da tanti vincoli di storia e civiltà. Vi prego di indirizzare i più caldi saluti del popolo italiano al popolo degli Stati Uniti. 