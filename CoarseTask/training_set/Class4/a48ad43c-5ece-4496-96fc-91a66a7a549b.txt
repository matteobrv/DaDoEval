Suo 81 . Messaggio Pearson riportato da Pravda e illazioni che se ne ricavano sono in parte inesatte, in parte fantastiche. Come lei sa, somma stanziata dall’U.N.R.R.A. a nostro favore è per la massima parte impiegata in prodotti alimentari di prima necessità. Il programma di utilizzazione del prestito che abbiamo recentemente chiesto (e le trattative al riguardo sono soltanto alla primissima fase) concerne principalmente materie prime e combustibili. Qui non si tratta dunque di sottrarci ad influenze di oriente ed occidente, ma semplicemente di farci vivere e di consentirci una qualche concreta possibilità di ricostruzione, che senza l’aiuto esterno, in un Paese come il nostro privo di materie prime e dei suoi normali cespiti di guadagno, non sarebbe altrimenti possibile. Sottolinei quanto precede costà nella forma che riterrà più opportuna. 