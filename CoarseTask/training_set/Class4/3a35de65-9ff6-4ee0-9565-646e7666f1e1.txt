L’onorevole De Gasperi dichiara la espressione del vicesegretario eccessivamente pessimistica, ed afferma la necessità che la discussione sulla relazione avvenga per branche, preparata e propone che si affronti subito il problema sindacale . [Nel corso del dibattito veniva sollevato da Scelba il problema della distinzione delle competenze tra le strutture associative e organizzative dell’Azione cattolica, orientate alla formazione e alla cura delle anime, e quelle del partito]. L’onorevole De Gasperi e gli altri concordano in quanto che i suddetti compiti spettano alle Acli salvo al partito di integrarne l’opera . L’on. De Gasperi aggiunge che occorre tener presente e preparare il definitivo ordinamento dei sindacati, la necessità di integrare l’opera dell’on. Grandi alla Confederazione e l’opportunità che al Partito ci sia un organo che possa seguire tutta la materia. Egli propone che si insista su Piccioni perché vada alla Confederazione insieme con Grandi o che venga al Partito a dirigere la parte sindacale. 