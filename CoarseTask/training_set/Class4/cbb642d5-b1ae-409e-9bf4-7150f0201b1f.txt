Costituire un governo con sei partiti così avversi e antagonisti può sembrare davvero la quadratura del circolo. Ieri ancora gli ostacoli sembravano insuperabili e per non disperare ho dovuto ricordarmi che San Paolo scriveva ai romani che è la perseveranza quella che salva la speranza; ma alla fine prevalse il senso della responsabilità verso il destino della Patria. I francesi che hanno attraversato di recente, una crisi meno grave, ma più complessa, avranno certo per noi maggiore comprensione di altri popoli, come noi abbiamo più degli altri comprensione e fede nella missione civile della Francia e il cuore aperto ai sensi di fraternità e di universalità che hanno sempre mosso nella sua grande storia il popolo francese. 