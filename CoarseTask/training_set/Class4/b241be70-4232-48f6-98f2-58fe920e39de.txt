Fa la relazione di quanto è successo all’una di questa notte . Si apre la discussione. […] Se non dimostro di tener conto dell’appello rivolto dal Luogotenente, mi può non essere rinnovato il mandato. […] Bisogna invertire la posizione. I liberali devono rivedere le decisioni nei confronti dei loro dirigenti. […] Prepariamo la lista dei ministri: al Cln presenteremo la lista – se in quella sede i liberali faranno delle dichiarazioni nuove. [La seduta veniva sospesa e ripresa alle ore 17.30]. Riferisce circa la comunicazione fatta dai liberali e dice che al Cln riferirebbe circa gli accordi presi per un governo a cinque, dopo l’abbandono dei liberali delle sedute. Domanderò se c’è una situazione nuova da parte dei liberali, in caso di risposta affermativa, riprenderemo le trattative per la costituzione del ministero, e voi già sapete le richieste dei liberali. [Lussu protestava vivacemente per l’atteggiamento attendista assunto dal Pli e, soprattutto, per l’interferenza del Luogotenente nelle trattative per la formazione del governo a favore di una inclusione dei liberali]. È un appello alla concordia il passo del Luogotenente. Si può considerarlo così. Egli ha raccomandato un nuovo tentativo. [Sia Pertini che Togliatti ribadivano la posizione di Lussu e spingevano per la formula a cinque o, addirittura a quattro, contestando l’ingerenza del Luogotenente]. Ricorda la riservatezza della comunicazione. [La Malfa ribadiva che le condizioni imponevano di tentare il governo a cinque. L’ipotesi dell’allargamento poteva essere presa in considerazione in un secondo momento, mentre occorreva pretendere dai liberali un atteggiamento di maggiore collaborazione]. Con un ministero a sei, è un’altra la distribuzione dei posti. 