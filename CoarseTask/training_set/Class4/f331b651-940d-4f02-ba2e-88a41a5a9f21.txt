Dopo aver rilevato la necessità della unione e della concordia per progredire, sia pure lentamente sulla via della ricostruzione, De Gasperi ha affermato che i lavoratori democratici cristiani pur uniti in concorde lavoro con altri partiti, devono tener fede alle proprie idee programmatiche informando la propria azione ad uno stile pugnace e combattivo. A proposito delle difficili condizioni in cui la vita nazionale si svolge, De Gasperi ha rilevato che la disastrosa situazione finanziaria, terribile conseguenza di una folle politica di dissipazione, renderà necessarie molte riforme nella distribuzione della ricchezza e nella organizzazione della produzione, ma tali riforme devono poter contare su una ripresa della iniziativa personale e suscitare il concorso di tutte le energie libere evitando più che è possibile la coazione della collettività. 