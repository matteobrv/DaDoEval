Come è noto a V. S. lunedì 27 corrente supplenti esamineranno a Parigi questione frontiera occidentale. Malgrado che rapporto Commissione esperti su Briga e Tenda possa considerarsi in sostanza favorevole nostro punto di vista, Governo francese mantiene atteggiamento estrema rigidità esigendo cessione quella ed altre zone alpine di fondamentale importanza vuoi per sicurezza vuoi per economia Alta Italia, fra cui bacino Moncenisio. È urgente che la S.V. intrattenga sull’argomento codesto Governo mettendo in luce positivo contributo rappresentato da proposte equo compromesso contenute memorandum italiano consegnato 5 corrente alle delegazioni Parigi (cessione Piccolo San Bernardo e Terre di caccia; smilitarizzazione zona Chaberton e Valle Roja; accordi per forniture energia elettrica e creazione nuovi impianti; facilitazioni popolazioni frontiera). Sacrifici che Italia si dichiara volontariamente disposta a fare, concrete proposte per risolvere questioni di comune interesse italo-francese, ed infine intendimento positivo eliminare nostra frontiera ogni carattere offensivo, sono altrettanti elementi che vanno apprezzati in tutto il loro giusto valore e contrapposti a quelle pretese francesi che non trovano equo fondamento. L’Italia ha dato concrete prove della sua buona volontà giungendo a ragionevoli concessioni. Potrebbe prendere in esame possibilità accedere ancora a talune richieste francesi, ora che esse ci sono state notificate, sempre che Governo Parigi rinunci però alle inammissibili pretese Valle Roja e bacino Moncenisio sulla quale ultima non è in alcun modo possibile trovare, dal punto di vista territoriale, una qualsiasi soluzione di compromesso. Nell’esporre a codesto Governo considerazioni sopra indicate voglia fare appello suo spirito equità affinché, esaminando obiettivamente le questioni, incarichi supplenti compiere presso Governo francese passo tempestivo per indurlo a recedere dall’atteggiamento d’intransigenza e comunque affinché non si adatti a sanzionare ai nostri danni una palese ingiustizia. A titolo confidenziale la informo che ho autorizzato nostri esperti a Parigi prendere contatto con sostituti per invitarli prendere iniziativa proposta di soluzione problema frontiera occidentale su basi da noi indicate come accettabili. 