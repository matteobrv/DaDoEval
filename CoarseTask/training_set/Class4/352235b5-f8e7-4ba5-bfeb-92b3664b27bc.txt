Ritiene che il ministero di larga concentrazione con lui non sia più possibile. Il Psi ha preso posizione contro di lui e contro la Dc. Crede che anche altri sia nell’impossibilità di formare un ministero di larga concentrazione. Ministero di centro-sinistra senza gli estremi? De Gasperi crede di avere più probabilità di altri. Anche l’America ha più fiducia in lui. Saragat e i repubblicani hanno paura dei comunisti. Occorre avere noi il coraggio di trascinarli. [A questo punto del dibattito Fuschini chiedeva se sarebbe stata presa in considerazione l’ipotesi di coinvolgere i nittiani] Crede che non sia male prenderli. Non avrebbe timore di voti contrari alla Camera. […] Un ministero senza i comunisti ci porterà certamente all’urto. Ostacoleranno i comizi. Non si può collaborare con i comunisti. Crede che un altro democratico cristiano è più adatto a collaborare con i comunisti. […] Crede che il voto di fiducia ci sarà. Togliatti e Nenni non potranno fare il governo. La destra voterà. Si spera che Giannini non faccia ancora il buffone. La «Piccola Intesa» non esiste (è la Piccola mal…intesa). Il governo fatto così deve anche fare le elezioni. […] Dovremo fare un governo anti nessuno. Se i comunisti saboteranno il governo diventeremo necessariamente anti-comunisti. Il governo ponte non poteva che essere quello di larga concentrazione. Quel ponte in un certo senso è stato passato. 