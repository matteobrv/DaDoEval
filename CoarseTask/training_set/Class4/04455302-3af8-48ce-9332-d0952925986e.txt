De Gasperi risponde al telegramma di Quaroni che annunciava l’interesse ungherese a riprendere le relazioni diplomatiche, sottolineando l’analogo intendimento italiano. (Per Mosca) Suo 18. Ho telegrafato Londra e Washington quanto segue: (Per tutti) Telespresso di questo ministero n. 15/28711/c del 30 novembre . Governo ungherese per tramite suo incaricato affari a Mosca ci ha fatto conoscere di avere chiesto a Commissione alleata controllo Budapest autorizzazione riprendere relazioni diplomatiche con Italia e ha espresso desiderio che sua richiesta venga da noi appoggiata. In conformità direttiva sinora da noi seguita normalizzare progressivamente rapporti con tutti paesi esteri e tenuto conto opportunità ripresa diretti contatti italo-ungheresi anche per tutela nostri connazionali colà, è naturalmente nostro vivo desiderio che richiesta ungherese venga accolta. Non abbiamo esatta notizia circa posizione attuale rappresentanti alleati a Budapest e non insisteremo per ripresa rapporti diplomatici veri e propri ove vi fossero difficoltà di ordine formale. Ciò che ci preme è poter comunque stabilire rapporti – provvisoriamente se necessario anche solo di fatto – con quel paese. La prego interessare in tal senso codesto Governo per le conseguenti istruzioni da dare a Commissione controllo Budapest . (Solo per Mosca)Ne intrattenga anche lei Governo sovietico informandolo che interessiamo in pari tempo Londra e Washington . 